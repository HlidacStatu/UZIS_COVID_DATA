Vážené kolegyně a kolegové, dobrý den - posílám prosím nový report s včerejšími aktualizovanými daty z centrálního systému COVID19/ISIN, aktualizované trendy a přehled dle krajů.

Za včerejší den evidujeme v systému celkem 11 553 nových případů onemocnění COVID-19. Jde o další z řady hodnot, které navyšují průměr tohoto týdne nad týdny předchozí a potvrzují návrat epidemie k růstu. S tím souvisí další dva indikátory, potvrzující stejný trend – jednak pozvolný nárůst reprodukčního čísla na 1,13 (95 % int. spolehlivosti 1,12 - 1,14, dle odhadu EpiEstim) a dále rostoucí relativní pozitivita zejména diagnosticky a klinicky indikovaných testů – viz níže nakopírovaná tabulka s testy uzavřenými včera a se 7denním průměrem tohoto indikátoru. Oba tyto indikátory ukazují rovněž na vysoce pravděpodobný rychlejší růst šíření nákazy, který lze očekávat příští týden.
Relativní pozitivita testů dle indikace testu
Za 17.2.
7denní průměr
Diagnostická indikace
38,9%
35,9%
Epidemiologická indikace
20,3%
19,8%
Preventivní a plošné testování
1,8%
1,8%

Nadále trvají významné rozdíly mezi kraji, přičemž nejvíce rizikové hodnoty registrujeme na západě a severu Čech. Extrémně vysoké hodnoty průměrných denních nárůstů v přepočtu na 100tis. obyvatel se dlouhodobě drží v kraji Karlovarském a Královéhradeckém, významné nárůsty vykazují kraje Pardubický a Plzeňský; významně zvýšené hodnoty rovněž registruje kraj Liberecký.

Srovnání krajů dokumentuje následující tabulka

Název kraje

Počet

%

Počet na 100 tis. obyv.

Průměrný denní nárůst za týden celkem na 100 tis. obyv.

/ skupina 65+ na 100 tis. obyv. 65+

Středočeský kraj

1 841

15,9 %

132,9

99,0 / 66,9

Hlavní město Praha

1 323

11,5 %

99,9

79,7 / 56,3

Královéhradecký kraj

1 164

10,1 %

211,0

143,9 / 98,2

Plzeňský kraj

1 101

9,5 %

186,6

129,7 / 89,9

Ústecký kraj

879

7,6 %

107,1

77,6 / 57,7

Jihomoravský kraj

787

6,8 %

66,0

56,2 / 42,0

Pardubický kraj

782

6,8 %

149,6

112,2 / 79,6

Karlovarský kraj

711

6,2 %

241,3

167,9 / 157,2

Moravskoslezský kraj

692

6,0 %

57,6

49,6 / 37,1

Liberecký kraj

549

4,8 %

123,7

104,1 / 64,0

Jihočeský kraj

528

4,6 %

82,0

62,5 / 45,6

Olomoucký kraj

443

3,8 %

70,1

57,4 / 33,8

Kraj Vysočina

423

3,7 %

83,0

52,5 / 39,5

Zlínský kraj

316

2,7 %

54,2

36,8 / 25,0

Neznámo

14

0,1 %

-

-

Ve srovnání okresů vykazují vysoké hodnoty (≥ 180) případů v okresech: Praha (1323), Hradec Králové (395), Plzeň-město (316), Karlovy Vary (293), Pardubice (290), Trutnov (276), Ústí nad Orlicí (267), Sokolov (247), Praha-východ (239), Mladá Boleslav (215), Liberec (206), Náchod (204), Plzeň-sever (197), Nymburk (188), Kladno (181).

K půlnoci je evidováno 90 úmrtí, z toho 89 je hlášeno z nemocnic.

Včera bylo nově diagnostikováno 1 593 nových pacientů ve věku 65+ (13,8 % celku) a dále 648 nových pacientů ve věku 75+ (5,6 % celku). Vysoké počty nově nakažených potenciálně zranitelných osob navyšují predikovatelné vysoké příjmy do nemocnic; zejména v důsledku tohoto faktoru narůstá počet hospitalizovaných.

Zátěž nemocnic: počet nově přijatých byl nahlášen ve výši cca 513 (průběžná data: z toho 329 ve věku 65+ a 170 ve věku 75+) - registrujeme celkem 6 343 všech hospitalizovaných pacientů.

Nemocniční data budou upřesněna v ranním hlášení z nemocnic.

S úctou L. Dušek

