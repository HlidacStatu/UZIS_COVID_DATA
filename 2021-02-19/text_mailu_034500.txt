Vážené kolegyně a kolegové, dobrý den - posílám prosím v přílohách souhrnné reporty s daty o vakcinaci. Reporty 01A a 01B jsou doplněny dle podkladů MZ ČR.

Nově je na základě zpětné vazby od některých uživatelů vytvořen report "00-souhrn", kde najdete shrnutí dodaných dávek celkem a dle vakcín a krajů + k tomu vykázané aplikované dávky.
Celkem bylo ke dni 18. 2. 2021 (20:00) vykázáno 519 757 provedených očkování. U 198 024 osob bylo očkování ukončeno aplikací druhé dávky. Denní přehled vykázaných počtů očkování s rozlišením jednotlivých krajů, přehled dle prioritních skupin a dle věkových kategorií očkovaných shrnují datové přílohy 2 - 3.
Očkování sleduje stanovené prioritní skupiny. Jsou očkování zdravotničtí pracovníci (44,4 % celku), klienti a pracovníci sociálních služeb (17,5 %, bez zdravotníků v sociálních službách), pracovníci kritické infrastruktury (integrovaných záchranný systém, pracovníci energetiky, krizové štáby apod., bez zdravotnických pracovníků pracujících v této oblasti) 2,0 %, senioři 80+ (29,0 %).
K 18. 2. 2021 bylo vykázáno očkování u 131 192 osob ve věku 80+, což představuje cca 29,7 % všech osob této prioritní kategorie. Celkem provedlo registraci 218 043 seniorů 80+, což je cca 49,4 %. Dalších 22 669 registrací představují zdravotníci, k očkování je rezervováno celkem 128 841 osob.
S úctou L. Dušek
