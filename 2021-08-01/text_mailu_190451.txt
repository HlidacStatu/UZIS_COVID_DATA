Vážené kolegyně a kolegové, dobrý den - posílám prosím aktualizovaný přehled proočkovanosti dle obcí, ORP a okresů, - struktura souborů je stejná jako v předchozích aktualizacích. Došlé komentáře jsme zabudovali.

Jen si prosím dovolím upozornit, že u velmi malých obcí jsme limitováni velikostí vzorku a každý naočkovaný člověk nebo člověk , který změnil bydliště, potom může v určité věkové kategorii představovat relativně velké %. U několika, zejména malých, obcí došlo také k zpětné korekci dat, a může se to projevit malým poklesem v proočkovanosti (cca do 0,5 - 1%) - to může být dáno zejména zpětným upřesněním bydliště očkovaných nebo změnami v bydlišti.

Celkově ale data ukazují na pozitivní posun v proočkovanosti - viz časosběrné mapy. K pozitivnímu posunu došlo zejména v příhraničních oblastech Karlovarského kraje. - nadále ale data ukazují na cca 10 (většinou příhraničních) oblastí, kde je proočkovanost relativně nízká, a to i ve více navzájem blízkých obcí. V těchto lokalitách by na podzim mohla vznikat plošně větší ohniska nákazy.

Soubor "01" Data v Excelu  - aktualizuje data dle jednotlivých obcí, s možností vyhledávání a interaktivního třídění dat. Z dat vybírám:

  *   poklesl počet nenaočkovaných seniorů, nicméně stále zůstává značný - ve věku 60+ jde o cca 559 000 osob, - u nich registrujeme cca 100 tis s prodělaným onemocněním, tedy dle dostupných dat je primárně naivních cca 450 000 osob 60+ (z toho cca 80 000 ve věku 80+).
  *   procenticky je nicméně proočkovanost seniorní populace značná, pouze cca 20 obcí ji má nižší než 50% - obce s málo naočkovanými seniory nejsou kumulovány v nějakém konkrétním regionu - jde spíše o omezenou místně specifickou dostupnost očkovacích míst ve většině krajů
  *   obce s nejvyšší proočkovaností dětí do 16 let vykazují cca 37% naočkovaných v této věkové kategorii - proočkovanost v této populační kohortě je stále velmi nízká; situace se naopak zlepšuje v kategorii 30 - 49 let.

Soubor "02" - prezentace - shrnuje hlavní trendy a potvrzuje, že neexistuje žádný 100% trend, který by ukazoval na nějaké typy sídel s nízkou proočkovaností. Jde o specifické lokality a prakticky v každém regionu je nějaká problematická oblast. Z prezentace vybírám:

  *   očekávatelně a trvale jsou největší rozdíly mezi regiony v proočkovanosti malých sídel, do 750 obyvatel - v této kategorii jsou nejnižší hodnoty v moravských regionech (< 60% u populace 16+), naopak nejvyšší v STˇ4 (> 65% u populace 16+)
  *   v malých sídlech do cca 2000 obyvatel registrujeme sníženou proočkovanost vysoce seniorní kategorie 80+ (83 - 85% proti celorepublikovému průměru 90%) - to potvrzuje nepřímo hypotézu o problematické časo-prostorové dostupnosti OČM
  *   proočkovanost nejmladších věkových kategorií je nejvyšší ve velkých sídlech nad 50 000 obyvatel.

Soubor "03" jsou mapové přílohy ukazující vývoj v čase.

S úctou L. Dušek

