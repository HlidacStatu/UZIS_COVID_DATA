Vážené kolegyně a kolegové, dobrý den – posílám prosím nový report s včerejšími aktualizovanými daty z centrálního systému COVID19/ISIN, aktualizované trendy a přehled dle krajů

Za včerejší den evidujeme v systému celkem 13 074 nových případů onemocnění COVID-19.
Jde již o třetí hodnotu v řadě, která ukazuje na zpomalení růstu epidemie, resp. na stagnaci vývoje. Z tohoto důvodu také postupně klesá odhad reprodukčního čísla, jeho hodnota aktuálně odpovídá cca 1,02. Objem realizovaných testů je přitom vysoký a dostatečný pro významně vyšší záchyt pozitivních diagnóz.


Dne 05.03.2021 bylo provedeno 30 753 testů PCR a 63 890 antigenních testů, a to u 93 861 unikátních testovaných osob.

  *   Testy s preventivní indikací a prováděné v rámci plošného testování tvořily 65,8 % celkového počtu testů.
  *   Celkem bylo potvrzeno 13 074 pozitivních diagnóz COVID-19, přičemž AG testy se na tomto záchytu podílely z 17,7 %.

Výše popsaná stagnace populačního vývoje epidemie se netýká všech regionů, naopak svým způsobem maskuje významné rozdíly mezi regiony. Nadále velmi vysoké hodnoty vykazuje Středočeský kraj a v přepočtu na 100 tis. obyvatel i kraj Plzeňský. Přetrvává gradient zvýšených denních nárůstů v regionech Čech ve srovnání s Moravou, kde vyšší nárůsty v přepočtu na 100 tis. obyvatel registruje za včerejšek pouze JMK (115 / 100 tis. obyv.).

Srovnání krajů dokumentuje následující tabulka

SUMARIZACE VÝVOJE V KRAJÍCH



Název kraje

Počet (%)

Počet na 100 tis. obyv.

Průměrný denní nárůst za týden celkem na 100 tis. obyv.

Průměrný denní nárůst za týden ve věku 65+ na 100 tis. obyv. 65+

Středočeský kraj

2,135 (16.3 %)

154.1

148.3

97.1

Hlavní město Praha

1,438 (11.0 %)

108.6

114.6

82.9

Jihomoravský kraj

1,365 (10.4 %)

114.5

90.2

62.3

Plzeňský kraj

1,239 (9.5 %)

210.0

168.6

121.4

Ústecký kraj

1,181 (9.0 %)

143.9

125.6

93.5

Jihočeský kraj

999 (7.6 %)

155.1

114.5

82.1

Moravskoslezský kraj

825 (6.3 %)

68.7

70.4

53.7

Královéhradecký kraj

761 (5.8 %)

138.0

136.4

95.0

Pardubický kraj

758 (5.8 %)

145.0

141.3

101.7

Liberecký kraj

735 (5.6 %)

165.7

151.3

115.7

Olomoucký kraj

551 (4.2 %)

87.2

81.5

54.3

Kraj Vysočina

453 (3.5 %)

88.9

86.4

65.8

Karlovarský kraj

314 (2.4 %)

106.6

114.2

113.7

Zlínský kraj

304 (2.3 %)

52.2

58.2

41.3

Neznámo

16 (0.1 %)









Ve srovnání okresů, včetně Prahy, vykazují vysoké absolutní nárůsty počtu případů: Praha (1438), Brno-město (402), Plzeň-město (390), Brno-venkov (291), Liberec (278), Kladno (269), Pardubice (263), Praha-východ (256), Strakonice (252), Jičín (251), Klatovy (250), Olomouc (233), Děčín (231), Mladá Boleslav (218), Ústí nad Orlicí (215).

K půlnoci je evidováno 102 úmrtí, z toho 102 je hlášeno z nemocnic.

Včera bylo nově diagnostikováno 1 874 nových pacientů ve věku 65+ (14,3 % celku) a dále 716 nových pacientů ve věku 75+ (5,5 % celku). Vysoké počty nově nakažených rizikových kategorií pacientů byly bohužel trvalým jevem po celý uplynulý pracovní týden. Z tohoto důvodu nelze v následujících dnech očekávat významné snížení zátěže nemocnic, zejména intenzivní péče.

Zátěž nemocnic: počet nově přijatých byl nahlášen ve výši cca 600 (průběžná data: z toho 374 ve věku 65+ a 194 ve věku 75+) - registrujeme celkem 8 219 všech hospitalizovaných pacientů.

Nemocniční data budou upřesněna v ranním hlášení z nemocnic.

S úctou L. Dušek

