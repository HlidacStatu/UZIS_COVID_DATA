Vážené kolegyně a kolegové, dobrý den – posílám prosím nový report s včerejšími aktualizovanými daty z centrálního systému COVID19/ISIN, aktualizované trendy a přehled dle krajů.

Za včerejší den evidujeme v systému celkem 2 832 nových případů onemocnění COVID-19. jde o hodnotu nedělní, a tedy nereprezentativní – jako vždy jistě objem i včera testů významně poklesnul. Ačkoli bodové srovnání "den vs. den" není úplně exaktní a neodpovídá časovému diagramu šíření nákazy v populaci, lze nedělní počty diagnostikovaných srovnávat orientačně mezi sebou – včerejší hodnota je opět vyšší než hodnoty předchozích týdnů (před týdnem 2 449). Potvrzuje tak rychlejší šíření a pomalý návrat epidemie k růstu. Aktuální hodnota reprodukčního čísla se nezměnila a pohybuje se v intervalu 1,04 - 1,05 (dle odhadu EpiEstim).

Srovnání denních nárůstů v jednotlivých regionech shrnuje následují tabulka

Název kraje

Počet

%

Počet na 100 tis. obyv.

Průměrný denní nárůst za týden celkem na 100 tis. obyv.

/ skupina 65+ na 100 tis. obyv. 65+

Hlavní město Praha

466

16,5 %

35,2

72,2 / 51,9

Královéhradecký kraj

409

14,4 %

74,1

142,4 / 97,3

Středočeský kraj

367

13,0 %

26,5

83,7 / 59,6

Jihomoravský kraj

312

11,0 %

26,2

51,5 / 39,9

Ústecký kraj

248

8,8 %

30,2

62,3 / 46,6

Pardubický kraj

231

8,2 %

44,2

98,4 / 65,9

Moravskoslezský kraj

170

6,0 %

14,2

42,7 / 35,0

Plzeňský kraj

150

5,3 %

25,4

103,1 / 68,9

Liberecký kraj

137

4,8 %

30,9

91,9 / 68,6

Olomoucký kraj

97

3,4 %

15,3

51,1 / 38,7

Kraj Vysočina

77

2,7 %

15,1

49,6 / 40,0

Zlínský kraj

74

2,6 %

12,7

31,4 / 22,0

Jihočeský kraj

57

2,0 %

8,8

55,4 / 47,5

Karlovarský kraj

34

1,2 %

11,5

144,7 / 123,9

Neznámo

3

0,1 %

-

-

Vysoké hodnoty denních nárůstů připadají průměrně opět na kraj Královéhradecký a Karlovarský, rizikovost jejich situace trvá (oba regiony přesahují denní průměrný nárůst 140/100tis. obyv.). V obou případech se růst týká i zranitelných skupin obyvatel. Nově se ve významném rizikovém trendu objevuje i kraj Plzeňský, kde denní průměrný počet nově diagnostikovaných přesáhnul hodnotu 100 na 100 tis. obyvatel.

Ve srovnání okresů vykazují vysoké hodnoty (≥ 60) případů v okresech: Praha (467), Pardubice (172), Hradec Králové (168), Brno-město (138), Brno-venkov (84), Náchod (82), Trutnov (80), Olomouc (70), Děčín (67), Praha-východ (66), Praha-západ (65), Liberec (64), Rychnov nad Kněžnou (61), Ostrava-město (60).

K půlnoci je evidováno 56 úmrtí, všechna z nemocnic.

Včera bylo nově diagnostikováno 457 nových pacientů ve věku 65+ (16,1% celku) a dále 208 nových pacientů ve věku 75+ (7,3% celku). Počty jsou snížené jako vždy v neděli, bohužel ale podíl nově diagnostikovaných potenciálně zranitelných pacientů neklesá a drží se dlouhodobě mezi 14 - 17% celkových počtů.

Zátěž nemocnic: počet nově přijatých byl nahlášen ve výši 254 příjmů (průběžná data, z toho 160 ve věku 65+, 94 ve věku 75+). Nové příjmy jsou o weekendu kompenzovány velmi vysokým počtem propouštěných pacientů, celkové počty pacientů tak poklesly ve srovnání s pracovními dny týdne - celkem registrujeme 5 553 všech hospitalizovaných pacientů s COVID-19. Bude upřesněno v ranním hlášení z nemocnic.

S úctou L. Dušek


