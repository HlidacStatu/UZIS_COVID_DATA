Vážené kolegyně a kolegové, v přílohách posílám aktualizovaná hlášení z nemocnic, přehledy dle krajů a jednotlivých zařízení.

Weekendové hlášení z nemocnic bývá částečně zkreslené – jednak probíhá méně příjmů než v pracovních dnech a dále lehké případy nemocnice dohlašují vždy v pondělí. Přesto i sobotní a níže prezentovaná nedělní hlášení svědčí o klesající zátěži nemocniční péče, a to včetně péče intenzivní.

Celkový počet hospitalizovaných nadále klesá – celkem je v nemocnicích nyní evidováno 2 378 pacientů s COVID-19. Kontinuálně též klesá počet pacientů na JIP, aktuálně je hlášeno 531. Během pracovního týdne klesl významně i počet pacientů na UPV, a to na hodnotu 244 (+ 17 x ECMO).

V souladu s výše popsanými trendy rovněž narůstá počet funkčních dostupných lůžek a klesá obložnost lůžek JIP pacienty s COVID-19, celkově nad celou ČR obsazují tito pacienti 13,1 % této kapacity. Níže je v číselném souhrnu přehled tohoto podílu pro jednotlivé kraje.

Níže je uveden celkový souhrn v číslech.

S úctou L. Dušek

Celkový souhrn situace v ČR
• Celkem hospitalizovaných bylo včera 2 378.
• Hospitalizovaní tvoří 5,5 % z celkem pozitivních.
• Těžký průběh onemocnění a na JIP je hlášeno u 531 osob, 244 x UPV, 17 x ECMO.
• Podíl osob v těžkém stavu z celkového počtu hospitalizovaných je 19,3 %.
• Potvrzeno 10 úmrtí.

Nově přijatí pacienti
• Celkem 81 nově přijatých pacientů.
• Průměrný věk nově přijatých pacientů činí 65 let.
• Těžký stav je hlášen u 4 nově přijatých pacientů, stav střední je hlášen 48x.
• Nejvíce příjmů bylo v následujících krajích: MSK(17), JHC(13), JMK(11).

Nově propuštění pacienti
• Za 02.05.2021: celkem 50 propuštěných pacientů.
• Za 01.05.2021: celkem 81 propuštěných pacientů.
• Za 30.04.2021: celkem 299 propuštěných pacientů.

Zátěž dle krajů a nemocnic
• Nejvíce pacientů je v následujících krajích (z toho na JIP): MSK 372 (66), JMK 320 (85), HMP 281 (85).
• UPV potřebuje nejvíce pacientů v MSK 372 (40), HMP 281 (33), ULK 207 (31).
• ZZ s více jak 70 pacienty:
Krajská nemocnice T. Bati, a. s. (100), Fakultní nemocnice Ostrava (75).

Dostupné kapacity dle dispečinku IP
• UPV - volná kapacita ( 657 lůžek), tj. 28,1 % celku. ECMO - volná kapacita ( 49 přístrojů), tj. 55,1 % celku.
• JIP lůžka (HFNO+UPV): volná kapacita COVID+ 1 083 lůžek (+ volná kapacita pro COVID- pacienty 530 lůžek).
• Stand. lůžka s O2: volná kapacita COVID+ 1 905 lůžek (+ volná kapacita pro COVID- pacienty 4853 lůžek).

Podíl (%) celkové kapacity JIP obsazené pacienty s COVID
• ČR: 531 pacientů na JIP - 13,2 % celkové kapacity JIP
• Hlavní město Praha: 85 pacientů na JIP - 9,7 % celkové kapacity JIP
• Středočeský kraj: 33 pacientů na JIP - 12,1 % celkové kapacity JIP
• Jihočeský kraj: 42 pacientů na JIP - 25,8 % celkové kapacity JIP
• Plzeňský kraj: 18 pacientů na JIP - 6,4 % celkové kapacity JIP
• Karlovarský kraj: 1 pacientů na JIP - 1,2 % celkové kapacity JIP
• Ústecký kraj: 65 pacientů na JIP - 20,7 % celkové kapacity JIP
• Liberecký kraj: 13 pacientů na JIP - 9,8 % celkové kapacity JIP
• Královéhradecký kraj: 21 pacientů na JIP - 8,0 % celkové kapacity JIP
• Pardubický kraj: 10 pacientů na JIP - 6,7 % celkové kapacity JIP
• Kraj Vysočina: 12 pacientů na JIP - 9,8 % celkové kapacity JIP
• Jihomoravský kraj: 85 pacientů na JIP - 20,4 % celkové kapacity JIP
• Olomoucký kraj: 42 pacientů na JIP - 18,3 % celkové kapacity JIP
• Zlínský kraj: 38 pacientů na JIP - 22,4 % celkové kapacity JIP
• Moravskoslezský kraj: 66 pacientů na JIP - 12,3 % celkové kapacity JIP

