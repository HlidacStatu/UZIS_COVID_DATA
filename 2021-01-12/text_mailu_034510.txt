Vážené kolegyně a kolegové, dobrý den - posílám prosím nový report s aktualizovanými daty z centrálního systému COVID19/ISIN, aktualizované trendy a přehled dle krajů.

V centrální databázi ISIN evidu​jeme za včerejší den 9 294 nových případů s COVID-19. Ačkoli jde jistě o vysoký počet záchytů, v časové řadě a trendu je to hodnota nižší, než by odpovídalo očekávanému objemu testů a počátku týdne. Tedy první hodnota ukazující na trend zpomalování šíření nákazy v populaci. Tomu odpovídá i hodnota reprodukčního čísla, které pokleslo cca na 1,1 (aktuálně dle EpiEstim odhadu je 1,07). Bohužel - i kdyby se tento populační trend potvrdil v dalších dnech, musíme počítat s tím, že tlak na kapacity nemocnic bude ještě pokračovat - i vzhledem k nevýhodnému věkovému složení prevalence nově diagnostikovaných.

Nejvyšší denní nárůsty vykázal opět Moravskoslezský kraj (+1414), kde je situace nerizikovější i z hlediska počtu hospitalizovaných. Naopak relativně nižší denní nárůsty vykazují velké kraje JMK a HMP (< 800). Dlouhodoběji vysoké průměrné denní nárůsty v přepočtu na 100tis. obyvatel vykazují kraje MSK, PAK, LBK, ZLK ... nejvyšší hodnotu ale aktuálně vykazuje KHK (> 178 nových případů denně na 100 tis.). Ve věkové kategorii 65+ je tento trend nejvyšší v MSK a ZLK.

Srovnání denních nárůstů v jednotlivých regionech shrnuje následující tabulka

Název kraje

Počet

%

Počet na 100 tis. obyv.

Průměrný denní nárůst za týden celkem na 100 tis. obyv.

/ skupina 65+ na 100 tis. obyv. 65+

Moravskoslezský kraj

1 414

15,2 %

117,8

143,1 / 138,4

Středočeský kraj

1 137

12,2 %

82,1

113,1 / 108,7

Královéhradecký kraj

1 006

10,8 %

182,4

178,7 / 167,7

Hlavní město Praha

784

8,4 %

59,2

92,0 / 81,4

Jihomoravský kraj

746

8,0 %

62,6

99,1 / 89,8

Pardubický kraj

676

7,3 %

129,3

133,9 / 116,9

Olomoucký kraj

607

6,5 %

96,0

103,2 / 99,5

Liberecký kraj

578

6,2 %

130,3

131,5 / 121,7

Plzeňský kraj

539

5,8 %

91,4

88,1 / 82,7

Zlínský kraj

497

5,3 %

85,3

130,5 / 122,3

Ústecký kraj

459

4,9 %

55,9

91,6 / 99,0

Jihočeský kraj

396

4,3 %

61,5

94,8 / 99,0

Kraj Vysočina

364

3,9 %

71,4

108,6 / 110,1

Karlovarský kraj

85

0,9 %

28,8

113,7 / 117,3

Neznámo

6

0,1 %

-

-

Ve srovnání okresů pozorujeme vysoký přírůstek (≥ 150) případů v okresech Praha (784), Ostrava-město (375), Karviná (331), Hradec Králové (315), Opava (278), Olomouc (258), Trutnov (256), Liberec (236), Náchod (232), Frýdek-Místek (223), Plzeň-město (208), Pardubice (190), Mladá Boleslav (181), Vsetín (171), Ústí nad Orlicí (167), Chrudim (162), Hodonín (159), Svitavy (157), Brno-město (156), Děčín (155).

K půlnoci bylo dosud nahlášeno 66 nových úmrtí, z toho 65 hlášeno z nemocnic.

Včera bylo nově diagnostikováno 1 851 nových pacientů ve věku 65+ a dále 864 nových pacientů ve věku 75+. jde opět o velmi vysoké počty, téměř pětina nových diagnóz spadá do této kategorie, kde obecně hrozí až 30% pravděpodobnost těžkého průběhu nemoci. Proto také predikce pro nemocnice ukazují na další riziko nárůstu počtu příjmů, až k hodnotám 650 - 700 denně.

Zátěž nemocnic byla k půlnoci nahlášena v nižších hodnotách, než tomu bylo v pracovních dnech týdne: celkem bylo zadáno cca + 563 nových příjmů do nemocnic, z toho cca 409 u pacientů ve věku 65+ a 258 u pacientů ve věku 75+.

Vysoké příjmy (typický jev na počátku pracovního týdne) vedly k nárůstu v počtech nově hospitalizovaných pacientů s COVID-19. Nemocnice hlásí nárůst počtu případů na celkem 7 132 všech hospitalizovaných pacientů. v datech se také projevilo včerejší pozdní dohlášení zátěže z některých nemocnic - upřesním v ranním hlášení z nemocnic.

S úctou L. Dušek


