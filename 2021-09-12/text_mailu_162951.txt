Vážené kolegyně a kolegové, dobrý den – posílám prosím plnou sadu reportů a analýz, mapy a soubory s daty o proočkovanosti obcí, ORP a regionů.

Na úvod opět upozorňuji, že zejména ve velmi malých sídlech, obcích, může v čase dojít i ke zpětné mírné korekci proočkovanosti - a to i tak že tato mírně poklesne. V nejmenších sídlech je každý člověk na hodnotách viditelný a zpětně může dojít ke korekcím záznamů o bydlišti či změně validací dat.

  *   Soubor 01 - shrnuje primární data dle jednotlivých obcí, a to celkem a také s rozlišením věkových kategorií.
     *   Došlo k poklesu počtu osob 60+, které nejsou očkovány: evidujeme cca 516 913 neočkovaných seniorů ve věku 60+ (z nich cca 91 000 má záznam o prodělání nemoci) - počet pravděpodobně nechráněných seniorů 60+ je tak k včerejšku 425 542
     *   Nízkou proočkovanost seniorů 60+ (50 a méně) hlásí 19 obcí z různých krajů - situace se opět mírně zlepšila oproti poslední velké analýze

  *   Soubor 02 je krátkou popisnou prezentací, která opět potvrzuje, že problém s doočkováním seniorních skupin je zejména ve velmi malých a geograficky odlehlých sídlech
     *   Poslední slide prezentace ukazuje na nízkou proočkovanost malých sídel v moravských krajích, OLK, ZLK a MSK  (populace 16+: méně než 60% s alespoň jednou dávkou - Příloha 02)

  *   Soubory 03 shrnují proočkovanost z pohledu ORP - zejména jsou zde identifikovány oblasti, kde spolu sousedí více obcí s nízkou úrovní proočkovanosti

  *   Soubory 04 jsou aktualizované a doplněné mapové podklady

Příloha 01 obsahuje sumární tabulky s daty o osobách, které prodělaly COVID - je zde kvantifikováno kolik z nich je již očkovaných - po krajích, dle věkových skupin

     *   V populaci 65+ evidujeme 358 117 neočkovaných seniorů z nichž 64 718 má záznam o prodělané nemoci -> pravděpodobně nechráněných je tedy 293 399

Příloha 02 obsahuje sumární tabulky kvantifikující počet a podíl osob bez očkování a bez prodělané nemoci v různých věkových kategoriích (ve věku 60+ takto registrujeme cca 430 000 pravděpodobně imunologicky nechráněných osob)


Obce s méně než 50% proočkovaností populace 60+ jsem vykopíroval do této tabulky (více viz přiložený soubor 01):
Kraj    Obec    Kategorie obce  populace        očkovaní        neočkovaní
CZ072 Zlínský kraj      Vyškovec        do 750 obyvatel 30      26,7%   22
CZ032 Plzeňský kraj     Chlumy  do 750 obyvatel 73      34,2%   48
CZ032 Plzeňský kraj     Hvožďany (Domažlice)    do 750 obyvatel 10      40,0%   6
CZ063 Kraj Vysočina     Hornice do 750 obyvatel 19      42,1%   11
CZ041 Karlovarský kraj  Vřesová do 750 obyvatel 40      42,5%   23
CZ053 Pardubický kraj   Tetov   do 750 obyvatel 59      44,1%   33
CZ032 Plzeňský kraj     Hamry (Klatovy) do 750 obyvatel 40      45,0%   22
CZ071 Olomoucký kraj    Mutkov  do 750 obyvatel 15      46,7%   8
CZ053 Pardubický kraj   Selmice do 750 obyvatel 38      47,4%   20
CZ041 Karlovarský kraj  Nová Ves (Sokolov)      do 750 obyvatel 42      47,6%   22
CZ071 Olomoucký kraj    Podolí (Přerov) do 750 obyvatel 57      49,1%   29

Počet takto málo proočkovaných sídel v čase ubývá


Nejvíce rizikové ORP (s kumulací více než 50 % vzájemně blízkých nebo sousedících obcí s malou proočkovaností) shrnuje následující tabulka (více viz soubory 03):
Kraj    ORPkod  ORP     Počet obcí v ORP        Obce s proočkovaností < 56 %    Podíl obcí s proočkovaností < 56 %
CZ080 Moravskoslezský kraj      8010    Jablunkov       12      11      92%
CZ072 Zlínský kraj      7201    Bystřice pod Hostýnem   14      11      79%
CZ080 Moravskoslezský kraj      8021    Třinec  12      9       75%
CZ031 Jihočeský kraj    3106    Kaplice 15      11      73%
CZ071 Olomoucký kraj    7102    Jeseník 24      17      71%
CZ072 Zlínský kraj      7206    Rožnov pod Radhoštěm    9       6       67%
CZ053 Pardubický kraj   5305    Králíky 5       3       60%
CZ053 Pardubický kraj   5306    Lanškroun       22      13      59%
CZ072 Zlínský kraj      7212    Vsetín  32      16      50%
CZ080 Moravskoslezský kraj      8022    Vítkov  12      6       50%

S úctou L. Dušek

