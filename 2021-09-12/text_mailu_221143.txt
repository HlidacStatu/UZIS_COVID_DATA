Vážené kolegyně a kolegové, dobrý den,
posílám prosím aktualizované reporty shrnující vývoj zátěže nemocnic, doplněné do templátů dříve posílaných denně, nyní se snažíme udržet týdenní frekvenci – dokud to umožní nízká zátěž nemocnic.

Tak jako před týdnem jsou zde doplněny reporty KKIP02 a 03 -> jsou v nich tabulky, kde naleznete vývoj počtu hospitalizací vs. očkování, tedy kolik % z nově hospitalizovaných je neočkovaných, kolik má očkování dokončené, kolik z nich je 65+ apod.

  *   takto tento klíčový ukazatel bude možné sledovat i po regionech a snad je to přijatelná forma sdělení (společně s grafem vývoje)
  *   Celkový počet hospitalizovaných poslední týden narostl z denního průměru cca 60 na více než 110
  *   Zátěž JIP zůstává zatím stále velmi nízká (cca 20 pacientů v celé čR, počty s vysoce intenzivní terapií typu UPV/ECMO jsou cca 4 - 6)
  *
  *   Pro celou ČR a všechny hospitalizace ukazují data o vakcinaci za první část září zatím stejný trend jako v červenci a srpnu: mezi nově hospitalizovanými dosud za září je 25% s dokončeným očkováním a naprostá většina jsou pacienti neočkovaní. Mezi hospitalizovanými a očkovanými pacienty je 83% pacientů starších než 65 let
  *   Pro celou ČR a hospitalizace na JIP ukazují  data o vakcinaci podobný vývoj: mezi nově hospitalizovaných na JIP za první část září bylo 76% neočkovaných nebo s nedokončeným očkováním, 24% byli pacienti > 14 dní po dokončení očkování - jde zatím ale o velmi nízké počty, 8 pacientů z

Více viz data v prezentacích KKIP02 a KKIP03, kde je doložen rozklad i po regionech

  *   Zátěž nemocnic je ve většině regionů stále naštěstí velmi nízká, takže vývojové grafy téměř nemají co zobrazit. Je to takto ale připraveno pro podzimní reporting

Posílám dále pravidelně aktualizovaný soubor "KKIP01 - Risk mapping týdenní", který shrnuje rizikovou analýzu aktuálního prevalenčního poolu a odvozuje z toho krátkodobou predikci počtu nových hospitalizací s cOVID-19 v následujících 10 - 14 dnech (provedeno pro kraje, i pro jednotlivé okresy)

  *   za posledních cca 14 dní evidujeme v prevalenci cca 286 nově nakažených osob ve věkové třídě 65+ a cca 127 osob ve věku 75+ -> tyto počty v září narůstají, nyní jsou vyšší než před týdnem ale nikoli dramaticky
  *   predikce ze stavového modelu: v dalších 10–14 dnech očekáváme cca 150 nových hospitalizací (horní hranice rizikového odhadu až 200), což znamená, že průměrní denní příjmy nad celou ČR se budou pohybovat mezi 10 a 20 ... v tomto se krátkodobá predikce nyní neliší od údajů před týdnem

Soubor nemocnice-zatez-kraje shrnuje vývoj obložnosti různých typů lůžek a celkovou zátěž nemocnic v ČR a v jednotlivých krajích.

Soubor "variantní predikce" je zkrácenou prezentací popisující možné rizikové faktory dalšího vývoje a projekci scénářů populačních predikcí do možného vývoje zátěže nemocnic

  *   Stávající vývoj odpovídá spíše scénáři, který je označen za "realistický", stále ale nejde o rizikovou eskalaci trendů - to platí pro všechny regiony

Všechny reporty s časovými trendy jsou aktualizované k datu 12.9. 2021.

S úctou

L. Dušek

