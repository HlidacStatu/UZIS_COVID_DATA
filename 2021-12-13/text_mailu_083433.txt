Vážené kolegyně a kolegové, dobrý den – posílám prosím aktualizovaný týdenní souhrn o stavu nákaz v sociálních zařízeních + přehled očkování a nákaz u zdravotnických pracovníků.

Soubor "Analyza_soc_sluzby_ohniska"

  *   Jde opět o prezentaci vytvořenou ze dvou zdrojů dat, které se nezávisle na sobě doplňují a také potvrzují:
  *   1) šetření KHS hlásících ohniska nákazy a výsledky epidemiologických šetření
  *   2) k tomu nezávislé přímé zadávání nákaz od pobytových sociálních zařízení (zadávané přímo přes vybudovaný datový most do modulu ISIN).

  *   Oba zdroje ukazují na nárůst počtu nákaz v listopadu ve srovnání s říjnem 2021, ale celkově jde stále o počty ohnisek a nakažených osob významně nižší, než která jsme registrovali např. na počátku roku 2021. Zásadní také je, že počty hlášených těžkých průběhů nemoci, zejména těch vyžadujících hospitalizaci, jsou významně nižší než v předchozích obdobích vrcholné epidemické zátěže. Projevuje se zde jednoznačně ochranný efekt proočkování populace klientů, určitě i v kombinaci s vysokým podílem osob, které nákazu již prodělaly.
  *
Dle hlášení KHS došlo v říjnu a zejména v listopadu 2021 k mírnému nárůstu počtu nákaz (a ohnisek) v sociálních zařízeních. Jde ale o počty, které jsou stále velmi významně nižší ve srovnání např. s jarem 2021. KHS identifikovaly za říjen 15 ohnisek v sociálních zařízeních (celkem 158 nakažených osob) a za listopad 39 ohnisek s celkem 657 dosud zařazenými nakaženými osobami. Za prosinec bylo dosud zachyceno 21 ohnisek s 282 nakaženými osobami.

  *
Individuální hlášení přímo ze sociálních zařízení nezávisle potvrzují nálezy zjištěné epidemiologickými šetřeními ze strany KHS. V listopadu je z těchto individuálních hlášení patrný nárůst počtu nakažených ve srovnání s říjnem 2021. Za měsíc listopad bylo nahlášeno 933 nákaz pracovníků a 810 nákaz klientů pobytových sociálních služeb. Počet hlášených úmrtí klientů dosáhnul v listopadu hodnoty 113. Ačkoli jde o výrazný nárůst proti září a říjnu, stále se jedná o počty významně nižší než v zimních až jarních měsících 2021.  Počty klientů s těžkým průběhem nemoci v čase neeskalují, v prosinci pozorujeme mírný pokles.


Soubor "ZP_nakazy a vakcinace"


  *   Data o vakcinaci ukazují, že proočkovanost ZP během listopadu mírně vzrostla, a to ve všech profesních skupinách. Celková proočkovanost ZP dosáhla 82,9 % (jen ZP skutečně aktivní ve zdravotnictví).
  *   U aktuálně aktivně působících zdravotnických pracovníků má alespoň 1. dávku vakcinace cca 88 % lékařů, 83 % sesterských povolání a 80 % ostatních zdravotnických povolání.

  *   Aktuální data ukazují, že pokračuje pokles nákaz u ZP (denní počty nově nakažených ZP hlesají v týdenním srovnání o cca 20%) - to je další indikátor zpomalení růstu epidemie. Zdravotničtí pracovníci jsou vystavováni riziku nákazy významně více než běžná populace a vývoj jejich virové zátěže je velmi dobrým indikátorem epidemiologických trendů.
  *   Aktuálně je denně nově diagnostikováno jako COVID+ (7denní průměr) 33 lékařů, 116 sester a 119 ostatních NLZP
  *   Prevalence nakažených je nicméně stále vysoká: 758 lékařů, 2 425 sester a 2 537 NLZP
  *   Nejvyšší zátěž populace ZP registrujeme v regionech, které jsou celkově nejvíce zatíženy prevalencí aktivních nákaz - tedy zejména moravské kraje, a dále HMP a kraj Jihočeský
  *   Data v souboru dále potvrzují, že ochranný efekt vakcinace proti nákaze v čase klesá. Populace zdravotnických pracovníků je v tomto ohledu velmi důležitý model – jednak byli očkování mezi prvními na počátku 2021 a jednak jde o profesní skupinu primárně vystavenou riziku nákazy. Zásadním faktem ovšem je, že ochranný efekt vakcinace proti těžkému průběhu nemoci trvá i v této profesní kategorii. V současnosti registrujeme pouze jednotky ZP s těžším průběhem nemoci po očkování.

S úctou

L. Dušek


