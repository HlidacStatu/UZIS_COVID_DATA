Vážené kolegyně a kolegové, dobrý den – posílám prosím nový report s včerejšími aktualizovanými daty z centrálního systému COVID19/ISIN, aktualizované trendy a přehled dle kraj.

Hlášení doplňuji stručnou aktuální prezentací – výběr popisných a provozních ukazatelů, vývoj klesající pozitivity testu, počty testů, srovnání regionů v hlavních ukazatelích apod.

Za včerejší den evidujeme v systému celkem 3 955 nových případů onemocnění COVID-19. Kde o záchyt ze sobotního testování, tedy populačně málo reprezentativní, ale i tak v mezi-týdenním srovnání potvrzuje signifikantní brždění epidemie, - pro srovnání potvrzené záchyty nemoci minulou sobotu byly ve výši 5 463 a neděli 2 388.

Hodnota reprodukčního čísla odpovídá týdenním poklesům aktuálně je rovno 0,80.

Včera bylo nově diagnostikováno 641 nových pacientů ve věku 65+ (16,2 % celku) a dále 265 nových pacientů ve věku 75+ (6,7 % celku).

Srovnání krajů dokumentuje následující tabulka


SUMARIZACE VÝVOJE V KRAJÍCH



Název kraje

Počet (%)

Počet na 100 tis. obyv.

Průměrný denní nárůst za týden celkem na 100 tis. obyv.

Průměrný denní nárůst za týden ve věku 65+ na 100 tis. obyv. 65+

Středočeský kraj

599 (15.1 %)

43.2

76.3

56.6

Moravskoslezský kraj

477 (12.1 %)

39.7

59.1

48.3

Hlavní město Praha

474 (12.0 %)

35.8

54.5

43.3

Jihomoravský kraj

453 (11.5 %)

38.0

60.6

49.7

Ústecký kraj

390 (9.9 %)

47.5

89.9

73.0

Kraj Vysočina

302 (7.6 %)

59.2

78.2

59.0

Zlínský kraj

299 (7.6 %)

51.3

56.6

41.8

Jihočeský kraj

226 (5.7 %)

35.1

88.3

65.2

Liberecký kraj

165 (4.2 %)

37.2

82.8

64.7

Olomoucký kraj

143 (3.6 %)

22.6

61.8

44.6

Královéhradecký kraj

140 (3.5 %)

25.4

44.0

34.7

Pardubický kraj

133 (3.4 %)

25.4

80.4

60.6

Plzeňský kraj

117 (3.0 %)

19.8

65.7

48.3

Karlovarský kraj

25 (0.6 %)

8.5

24.2

25.6

Neznámo

12 (0.3 %)











Klesající trend je nadále patrný u všech regionů – týdně kalkulovaný denní průměrný přírůstek se drží pod 100 / 100 tis. obyvatel u všech krajů. Trend je dlouhodobý a setrvalý. Stále přetrvává prokazatelný gradient v počtu nově prokázaných případů, nejvíce zatížené (měřeno týdně počítaným denním přírůstkem na 100 tis. obyvatel) jsou regiony Čech - Jihočeský, Ústecký, Liberecký, Pardubický kraj. Morava a Slezsko po celou dobu února a března nedosáhly úrovně nákazy v nejvíce zatížených regionech západu a severu Čech. Původně nejvíce zatížený Karlovarský a Královehradecký kraj nyní vykazují významné poklesy počtu nově prokázaných případů.

Ve srovnání okresů, včetně Prahy, vykazují vysoké absolutní nárůsty počtu případů: Praha (474), Brno-město (175), Ostrava-město (131), Vsetín (121), Praha-východ (106), Pelhřimov (93), Jihlava (87), Mladá Boleslav (86), Brno-venkov (83), Most (81), Děčín (80), Nový Jičín (80), Zlín (79), Opava (76), Bruntál (70).

K půlnoci je evidováno 73 úmrtí, všechna jsou hlášena z nemocnic.

Zátěž nemocnic: počet nově přijatých byl nahlášen ve výši vyšší 353 pacientů – jde o pokles zátěže i ve srovnání s minulým weekendem (průběžná data: z toho 219 ve věku 65+ a 123 ve věku 75+) - registrujeme celkem 7 337 všech hospitalizovaných pacientů, což je opět pokles proti průměrné hodnotě týdne.

Weekendová data jsou ovšem částečně nedohlášená, probíhá velké množství propouštění, což částečně zkresluje aktuální přehled pacientů na lůžku. Avšak pokles je hlášen i u pacientů na intenzivní péči, což je velmi dobrý signál. Na jednotkách JIP je registrováno 1 641 pacientů. I zde jde o pokles.

S úctou L. Dušek

