Vážené kolegyně a kolegové, dobrý den – posílám prosím nový report s včerejšími aktualizovanými daty z centrálního systému COVID19/ISIN, aktualizované trendy a přehled dle regionů.

Za včerejší den evidujeme v systému celkem 976 nových případů onemocnění COVID-19. Počet denně potvrzených případů je hlášením z neděle, kdy je nutné očekávat významné snížení počtu prováděných testů, údaj tedy není reprezentativní pro hodnocení časových trendů. I tak ale částečně potvrzuje další zpomalování epidemie, pro srovnání – minulou neděli bylo registrováno 1 923 případů a o Velikonočním pondělí 1 417.

Právě Velikonocemi je zkreslena i hodnota 7denního reprodukčního čísla – tedy odhadu R, který pracuje s týdenním časovým oknem. Do něj spadá i výrazný propad záchytů nemoci z Velikonoc a toto referenční období je zkreslující – zejména to nastane na dnešních datech, kdy budou pondělní záchyty v relaci s Velikonočním svátkem.  Hodnota R pro výpočet ze 7denního okna ze 0,96. Pokud vezmeme okno 14denní, je odhad 0,87. Je evidentní, že epidemie dále zpomaluje.

Včera bylo nově diagnostikováno 199 nových pacientů ve věku 65+ (20,4 % celku) a dále 79 nových pacientů ve věku 75+ (8,1 % celku). Absolutní počet nově diagnostikovaných potenciálně zranitelných pacientů klesá v korelaci s celkovými počty záchytů, což opět indikuje, že i v této populační kohortě šíření epidemie zpomaluje. Potvrzením je klesající počet nově hospitalizovaných pacientů - tento začal klesat již od poloviny minulého týdne, nejde tedy o artefakt weekendu.

Srovnání krajů dokumentuje následující tabulka

SUMARIZACE VÝVOJE V KRAJÍCH



Název kraje

Počet (%)

Počet na 100 tis. obyv.

Průměrný denní nárůst za týden celkem na 100 tis. obyv.

Průměrný denní nárůst za týden ve věku 65+ na 100 tis. obyv. 65+

Hlavní město Praha

149 (15.3 %)

11.3

27.8

21.0

Středočeský kraj

134 (13.7 %)

9.7

34.3

22.8

Ústecký kraj

129 (13.2 %)

15.7

46.4

41.5

Moravskoslezský kraj

105 (10.8 %)

8.7

38.9

31.0

Zlínský kraj

86 (8.8 %)

14.8

44.2

36.4

Jihomoravský kraj

86 (8.8 %)

7.2

34.6

26.2

Královéhradecký kraj

57 (5.8 %)

10.3

17.3

15.0

Liberecký kraj

49 (5.0 %)

11.0

36.9

27.3

Kraj Vysočina

41 (4.2 %)

8.0

50.1

36.0

Pardubický kraj

37 (3.8 %)

7.1

45.3

31.9

Plzeňský kraj

34 (3.5 %)

5.8

25.7

17.7

Olomoucký kraj

29 (3.0 %)

4.6

42.4

31.7

Jihočeský kraj

27 (2.8 %)

4.2

50.3

37.8

Karlovarský kraj

13 (1.3 %)

4.4

12.9

10.9

Neznámo

0 (0.0 %)









Nedělní hodnoty jsou snížené ve všech regionech a maskují tak rozdíly mezi kraji. Tyto nadále existují a jsou patrné z denních průměrů kalkulovaných z hodnot týdne po standardizaci na 100 tis. obyvatel. I tyto 7denní průměry dlouhodobě klesají, a to zejména v regionech, které byly zrychleným šířením epidemie po Vánocích zasaženy jako první - tedy zejména KVK, HKK. Tento pokles se týká i potenciálně zranitelných skupin obyvatel, v tabulce jako věková kategorie 65+.

Ve srovnání okresů, včetně Prahy, vykazují vysoké absolutní nárůsty počtu případů: Praha (149), Zlín (45), Ostrava-město (38), Liberec (34), Uherské Hradiště (32), Brno-město (29), Teplice (29), Jihlava (28), Benešov (27), Ústí nad Labem (24), Most (24), Rychnov nad Kněžnou (22), Brno-venkov (22), Hradec Králové (21), Děčín (21).

K půlnoci je evidováno 43 úmrtí, všechna jsou hlášena z nemocnic.

Zátěž nemocnic: počet nově přijatých byl nahlášen ve výši převyšující 180 pacientů (průběžná data: z toho 108 ve věku 65+ a 53 ve věku 75+). Prokazatelně nižší příjmy do nemocnic ve srovnání s předchozím týdnem jsou významným potvrzením klesajícího trendu v zátěži nemocnic. Toto srovnání platí i ve vztahu k velikonočním svátkům, aktuální počty nově přijímaných pacientů jsou nižší.

Celkem nyní registrujeme 5 070 všech hospitalizovaných pacientů. Tento počet bude ale z nemocnic po weekendu částečně nedohlášen, a bude doplněn v průběhu dne. Další pokles avšak evidujeme z jednotek intenzivní péče – zde aktuálně registrujeme 1 190 pacientů na JIP.

Data o hospitalizacích budou upřesněna v ranním hlášení z nemocnic.

S úctou L. Dušek

