Vážené kolegyně a kolegové, dobrý den – posílám prosím nový report s včerejšími aktualizovanými daty z centrálního systému COVID19/ISIN, aktualizované trendy a přehled dle regionů.

Za včerejší den evidujeme v systému celkem 3 843 nových případů onemocnění COVID-19. Jde o hodnotu ukazující na další průkazný pokles zátěže v populaci, v průměru o více než 1 500 - 2 000 nižší než průměrné hodnoty pracovních dní minulého týdne. Hodnotu nelze ale plně srovnat s počátkem minulého týdne, neboť ten byl zkreslen Velikonocemi a konkrétně záchyt o Velikonočním pondělí byl velmi významně snížen (v důsledku nízkého počtu provedených testů).

Právě Velikonocemi je zkreslena i hodnota 7denního odhadu reprodukčního čísla – tedy odhadu R, který pracuje s týdenním časovým oknem. Do něj spadá i výrazný propad záchytů nemoci z Velikonoc a toto referenční období je zkreslující – zejména to nastane na dnešních datech, kdy budou pondělní záchyty v relaci s Velikonočním svátkem.  Hodnota R pro výpočet ze 7denního okna ze 1,05. Pokud vezmeme okno 14denní, je odhad 0,85. Je evidentní, že epidemie dále zpomaluje.

Včera bylo nově diagnostikováno 574 nových pacientů ve věku 65+ (14,9 % celku) a dále 216 nových pacientů ve věku 75+ (5,6 % celku). Absolutní počet nově diagnostikovaných potenciálně zranitelných pacientů nadále klesá v korelaci s celkovými počty záchytů, což opět indikuje, že i v této populační kohortě šíření epidemie zpomaluje. Potvrzením je klesající počet nově hospitalizovaných pacientů.

Srovnání krajů dokumentuje následující tabulka

SUMARIZACE VÝVOJE V KRAJÍCH



Název kraje

Počet (%)

Počet na 100 tis. obyv.

Průměrný denní nárůst za týden celkem na 100 tis. obyv.

Průměrný denní nárůst za týden ve věku 65+ na 100 tis. obyv. 65+

Moravskoslezský kraj

607 (15.8 %)

50.6

44.5

34.4

Středočeský kraj

438 (11.4 %)

31.6

36.4

24.2

Ústecký kraj

404 (10.5 %)

49.2

51.0

42.0

Olomoucký kraj

404 (10.5 %)

63.9

50.9

36.7

Jihomoravský kraj

356 (9.3 %)

29.9

37.8

28.3

Hlavní město Praha

341 (8.9 %)

25.7

29.5

22.4

Pardubický kraj

219 (5.7 %)

41.9

48.7

34.9

Liberecký kraj

211 (5.5 %)

47.6

42.7

32.9

Jihočeský kraj

201 (5.2 %)

31.2

52.3

39.1

Kraj Vysočina

189 (4.9 %)

37.1

52.1

37.5

Zlínský kraj

188 (4.9 %)

32.3

46.3

36.5

Plzeňský kraj

187 (4.9 %)

31.7

29.5

21.0

Královéhradecký kraj

46 (1.2 %)

8.3

16.6

13.5

Karlovarský kraj

45 (1.2 %)

15.3

13.5

10.7

Neznámo

7 (0.2 %)









Nejvyšší denní přírůstek v přepočtu na 100 tis. obyvatel je zaznamenán v krajích OLK (63,9) a MSK (50,6), a ukazuje na ozvuk zrychleného šíření epidemie v těchto krajích, kam "vlna" dorazila nejpozději. Naopak hodnoty v kraji Zlínském a Jihomoravském již klesají. Klesají i týdně kalkulované průměrní denní nárůsty, které v přepočtu na 100tis. obyvatel v některých krajích jen mírně překračují hodnotu 50 (USK, VYS, JHČ, OLK). .... ve srovnání s hodnotami před 2 - 3 týdny tedy došlo až k trojnásobnému poklesu.

Ve srovnání okresů, včetně Prahy, vykazují vysoké absolutní nárůsty počtu případů: Praha (341), Olomouc (173), Karviná (157), Ostrava-město (146), Frýdek-Místek (141), Přerov (96), Děčín (91), Česká Lípa (84), Hodonín (83), Zlín (80), Prostějov (78), Liberec (78), Kladno (77), České Budějovice (77), Brno-město (77).

K půlnoci je evidováno 42 úmrtí, z toho 41 je hlášeno z nemocnic.

Zátěž nemocnic: počet nově přijatých byl nahlášen ve výši převyšující 270 pacientů (průběžná data: z toho 167 ve věku 65+ a 74 ve věku 75+). Tato výše denní příjmů je velmi významně snížená oproti běžným počátkům pracovního týdne, kdy v uplynulých týdnech byly evidovány počty významně vyšší než 500.

Celkem nyní registrujeme 5 348 všech hospitalizovaných pacientů. Další pokles evidujeme i z jednotek intenzivní péče – zde aktuálně registrujeme 1 166 pacientů na JIP.

Data o hospitalizacích budou upřesněna v ranním hlášení z nemocnic.

S úctou L. Dušek

