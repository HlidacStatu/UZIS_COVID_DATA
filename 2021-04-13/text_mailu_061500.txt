Vážené kolegyně a kolegové, v přílohách posílám aktualizovaná hlášení z nemocnic, přehledy dle krajů a jednotlivých zařízení.

Celkové počty hospitalizací mírně narostly ve srovnání s počty hlášenými o weekendu - byly dohlášeny příjmy pacientů a také došlo na počátku pracovního týdne k nárůstu nových příjmů. Toto je běžným jevem po dnech volna, avšak i na tomto počtu nově hospitalizovaných je patrný pokles zátěže nemocnic: v uplynulých týdnech takto proběhlo běžně nárazově až 600–800 příjmů, za 12.4. evidujeme + 353 nových pacientů. Tyto počty by měly dále v průběhu týdne klesat v korelaci s tím, jak klesá populační zátěž v potenciálně zranitelných skupinách obyvatel.

  *   Celkem je nyní průběžně registrováno 5 348 hospitalizovaných pacientů s COVID-19
  *   Průměrný věk nově hospitalizovaných se stabilně drží v intervalu 65–67 let

Snižující se zátěž potvrzují hlášené počty pacientů na intenzivní péči, které rovněž klesají, i když zde je pokles pomalejší než u celkových počtů hospitalizovaných:

  *    aktuálně je hlášeno 1 166 pacientů na JIP, z toho 577 x UPV a 20 x ECMO.

S úctou L. Dušek



Celkový souhrn situace v ČR
• Celkem hospitalizovaných bylo včera 5 348.
• Hospitalizovaní tvoří 6,4 % z celkem pozitivních.
• Těžký průběh onemocnění a na JIP je hlášeno u 1 166 osob, 577x UPV, 20x ECMO.
• Podíl osob v těžkém stavu z celkového počtu hospitalizovaných je 21,4 %.
• Potvrzeno 41 úmrtí.

Nově přijatí a propuštění pacienti
• Celkem 353 nově přijatých pacientů.
• Průměrný věk nově přijatých pacientů činí 67 let.
• Těžký stav je hlášen u 42 nově přijatých pacientů, stav střední je hlášen 212x.
• Nejvíce příjmů bylo v následujících krajích: ULK(104), MSK(58), HMP(40).
• Dne 12.4. bylo propuštěno 459 pacientů

Zátěž dle krajů a nemocnic
• Nejvíce pacientů je v následujících krajích (z toho na JIP): HMP 702 (177), MSK 678 (102), JMK 656 (149).
• UPV potřebuje nejvíce pacientů v HMP 702 (76), JMK 656 (73), ULK 533 (56).
• ZZ s více jak 70 pacienty:
Krajská nemocnice T. Bati, a. s. (158), Fakultní nemocnice Brno (140), Fakultní Thomayerova nemocnice (132), KZ, a.s., Masarykova nem. Ústí n. L., o.z. (131), Fakultní nemocnice v Motole (129), Nemocnice České Budějovice, a.s. (125), Nem. Pardubického kraje, a.s., Pardubická nem. (120), Fakultní nemocnice Ostrava (108), Nemocnice Tábor, a.s. (105), Fakultní nemocnice Královské Vinohrady (104), Fakultní nemocnice Plzeň (102), FN Na Bulovce (99), Městská nemocnice Ostrava, příspěvková organizace (92), Nemocnice Nové Město na Moravě, p.o. (88), Všeobecná fakultní nemocnice v Praze (84), Fakultní nemocnice Olomouc (83), KZ, a.s., Nemocnice Most, o.z. (83), Nemocnice Vyškov, příspěvková organizace (74), Nemocnice Jihlava, příspěvková organizace (71).

Dostupné kapacity dle dispečinku IP
• UPV - volná kapacita ( 475 lůžek), tj. 19,5 % celku. ECMO - volná kapacita ( 42 přístrojů), tj. 47,2 % celku.
• JIP lůžka (HFNO+UPV): volná kapacita COVID+ 903 lůžek (+ volná kapacita pro COVID- pacienty 456 lůžek).
• Stand. lůžka s O2: volná kapacita COVID+ 2 317 lůžek (+ volná kapacita pro COVID- pacienty 4003 lůžek).


