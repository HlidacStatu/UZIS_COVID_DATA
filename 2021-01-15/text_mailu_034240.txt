Vážené kolegyně a kolegové, dobrý den - posílám prosím nový report s aktualizovanými daty z centrálního systému COVID19/ISIN, aktualizované trendy a přehled dle krajů.

V centrální databázi ISIN registrujeme za včerejší den 8 032 nových případů s COVID-19. Jde o další pokles záchytu v absolutních počtech a při předpokládaném velkém objemu testů (srovnatelném s průměrem pracovních dnů týdne) i o jasný indikátor zpomalování epidemie. To se promítá do dalšího poklesu reprodukčního čísla, jehož aktuální odhad (dle EpiEstim) je 0,77. Tento ukazatel dynamiky onemocnění je ovšem nutné brát trochu s rezervou, má značný kvalitativní rozměr a je silně závislý na objemu a struktuře typů testů. Zásadní je i struktura nově diagnostikovaných pacientů a tam stále registrujeme vysoké počty zranitelných případů s možným dopadem do nemocnic (viz níže).

Srovnání denních nárůstů v jednotlivých regionech shrnuje následující tabulka:

Název kraje

Počet

%

Počet na 100 tis. obyv.

Průměrný denní nárůst za týden celkem na 100 tis. obyv.

/ skupina 65+ na 100 tis. obyv. 65+

Středočeský kraj

1 004

12,5 %

72,5

82,5 / 80,0

Moravskoslezský kraj

996

12,4 %

83,0

107,3 / 112,3

Královéhradecký kraj

852

10,6 %

154,4

145,7 / 133,4

Jihomoravský kraj

826

10,3 %

69,3

73,3 / 67,2

Hlavní město Praha

716

8,9 %

54,1

65,0 / 58,6

Pardubický kraj

525

6,5 %

100,4

104,7 / 91,2

Jihočeský kraj

476

5,9 %

73,9

73,6 / 75,7

Liberecký kraj

476

5,9 %

107,3

118,9 / 108,0

Ústecký kraj

475

5,9 %

57,9

67,6 / 68,2

Karlovarský kraj

392

4,9 %

133,0

103,3 / 113,9

Zlínský kraj

388

4,8 %

66,6

93,4 / 90,5

Plzeňský kraj

317

3,9 %

53,7

71,4 / 70,1

Kraj Vysočina

301

3,7 %

59,0

81,3 / 79,6

Olomoucký kraj

283

3,5 %

44,8

79,2 / 73,3

Neznámo

5

0,1 %

-

-

Poklesy hodnot jsou patrné ve všech krajích, absolutně vysoké hodnoty zůstávají v STČ a MSK. velmi rizikové trendy v přepočtu na 100tis. obyvatel stále hlásí KHK.

Ve srovnání okresů pozorujeme vysoký přírůstek (≥ 125) případů v okresech Praha (716), Trutnov (289), Ostrava-město (255), Brno-město (223), Liberec (214), Opava (210), Hradec Králové (206), Cheb (197), Náchod (191), Frýdek-Místek (186), Karviná (172), Pardubice (160), Brno-venkov (156), Ústí nad Orlicí (153), Hodonín (150), Zlín (144), Mladá Boleslav (139), České Budějovice (128), Vsetín (125).

K půlnoci bylo dosud nahlášeno 93 nových úmrtí, z toho 89 z nemocnic.

Včera bylo nově diagnostikováno 1490 nových pacientů ve věku 65+ a dále 694 nových pacientů ve věku 75+. Jak již bylo napsáno výše, jde o stále vysoké počty, které mají velkou pravděpodobnost těžkého průběhu onemocnění a hospitalizace.

Zátěž nemocnic: k půlnoci je nad celou ČR hlášeno + cca 434 nových příjmů do nemocnic, z toho cca 316 u pacientů ve věku 65+ a 191 u pacientů ve věku 75+.

Vysoké počty přijatých pacientů jsou z velké části kompenzovány propouštěním - Nemocnice hlásí prozatím pokles v celkovém počtu hospitalizací, což by byl dobrý signál - celkem 7 031 všech hospitalizovaných pacientů. Tyto hodnoty ale mohou být ještě doplněny - upřesním v ranním hlášení z nemocnic.

S úctou L. Dušek


