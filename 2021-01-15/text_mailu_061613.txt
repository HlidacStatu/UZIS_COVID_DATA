Vážené kolegyně a kolegové, dobrý den - posílám prosím ranní hlášení z nemocnic, v přílohách souhrnné reporty včetně přehledu zátěže nemocnic po zařízeních a po krajích.

Nemocnice nadále čelí poměrně velké zátěži - denní příjmy kolem 500 nových pacientů s COVID (aktuálně 475) vyvolávají velký "patient flow". Tyto počty jsou ale kompenzovány velkým množstvím propuštěných pacientů a výsledkem je mírný pokles celkového počtu hospitalizovaných na hodnotu 7031. Počty pacientů vyžadujících intenzivní péči celkově stagnují a fluktuují kolem hranice 1120 - 1140, avšak stále mírně narůstají  počty pacientů vyžadujících vysoce intenzivní podporu typu UPV nebo ECMO - zátěž tohoto typu péče tedy stále kulminuje a drží se ve vysokých hodnotách (důsledek vysokého počtu nově nakažených potenciálně zranitelných skupin pacientů). Podle prediktivních modelů by tyto hodnoty měly začít nejpozději od konce týdne klesat - v návaznosti na zpomalování šíření nákazy na populační úrovni.

Níže je prosím celkový souhrn hodnot v číslech

S úctou L. Dušek



Celkový souhrn situace v ČR:

  *   Celkem hospitalizovaných bylo včera 7 031.
  *   Hospitalizovaní tvoří 4,9 % z celkem pozitivních.
  *   Na JIP je hlášeno 1 124 osob, 555 UPV, 12x ECMO.
  *   Podíl osob v těžkém stavu z celkového počtu hospitalizovaných je 15,8 %.
  *   Potvrzeno 89 úmrtí. průměrný věk 78 let.

 Nově přijatí a propuštění pacienti:

  *   Celkem 475 nových příjmů , průměrný věk 70 let, těžký stav je hlášen 35x, jinak převažuje stav střední (246).
  *   Nejvíce příjmů bylo v  MSK (67), HMP (54), JMK (54).
  *   13.1. bylo dohlášeno propuštění 589 pacientů
  *   14.1. bylo dohlášeno propuštění 488 pacientů

Zátěž dle krajů a nemocnic:

  *   Nejvíce pacientů je v MSK (993 -> z toho na JIP 143), v JMK (924 -> z toho na JIP 153) a v HMP (832 -> z toho na JIP 166).
  *   UPV potřebuje nejvíce pacientů v JMK (82), MSK (74), HMP (66).
  *   Nejvíce pacientů je v nemocnicích (>70):

Fakultní nemocnice Brno (188), Fakultní nemocnice Ostrava (183), FN Na Bulovce (179), Fakultní nemocnice Hradec Králové (176), Krajská nemocnice T. Bati, a. s. (176), Nem. Pardubického kraje, a.s., Pardubická nem. (157), Fakultní nemocnice Plzeň (145), Fakultní Thomayerova nemocnice (140), Krajská nemocnice Liberec, a.s. (136), Městská nemocnice Ostrava, příspěvková organizace (136), Nemocnice České Budějovice, a.s. (124), Fakultní nemocnice Olomouc (118), Fakultní nemocnice U sv. Anny v Brně (114), Fakultní nemocnice Královské Vinohrady (109), Nemocnice Tábor, a.s. (106), Slezská nemocnice v Opavě, příspěvková organizace (105), Oblastní nemocnice Náchod a.s. (104), Fakultní nemocnice v Motole (100), KZ, a.s., Masarykova nem. Ústí n. L., o.z. (100), Nemocnice Znojmo, příspěvková organizace (94), Všeobecná fakultní nemocnice v Praze (89), Nemocnice Břeclav, příspěvková organizace (84), Nemocnice Havlíčkův Brod, příspěvková organizace (82), KZ, a.s., Nemocnice Most, o.z. (80), Nemocnice ve Frýdku-Místku, příspěvková organizace (79), ÚVN - Vojenská fakultní nemocnice Praha (77), Nemocnice Vyškov, příspěvková organizace (76), Oblastní nemocnice Kladno,a.s. (76), Nemocnice Nové Město na Moravě, p.o. (74), Oblastní nemocnice Trutnov a.s. (72), Uherskohradišťská nemocnice a.s. (72).

Dostupné kapacity dle dispečinku IP:

  *   UPV - volná kapacita (753 lůžek), tj. 36 % celku, ECMO - volná kapacita (37 přístrojů), tj. 46 % celku.
  *   JIP lůžka: volná kapacita COVID+ 167 lůžek (+ volná kapacita pro COVID- pacienty 564 lůžek).
  *   Stand. lůžka s O2: volná kapacita COVID+ 1 091 lůžek (+ volná kapacita pro COVID- pacienty 4 408 lůžek)


