Vážené kolegyně a kolegové, dobrý den,
posílám prosím aktualizovaný souhrn stavu CoVID-19 v nemocnicích, predikce vývoje a přehledy zátěže po jednotlivých krajích.

Tuto aktualizaci již neděláme denně, protože situace v regionech je stabilizovaná a zátěž nemocnic kontinuálně klesá. Ve většině regionů jistě umožňuje návrat k širšímu spektru výkonů elektivní péče. Ustupující virová zátěž populace a postupující vakcinace snižují počet pacientů s těžkým průběhem onemocnění, klesá zátěž intenzivní péče a mortalita.

Celkový souhrn zátěže nemocnic

  *   Celkový počet hospitalizovaných pacientů kontinuálně klesá k hranici 2 000 (aktuálně je registrovaných cca 2 200 hospitalizací); týdenní pokles se stále drží v intervalu -20% až - 25%.
  *   Denní počty nově hospitalizovaných pacientů rovněž klesají a v pracovních dnech se pohybují v intervalu 120 - 140.
  *   Klesající zátěž nemocnic se týká všech regionů, pokles zátěže je důsledkem klesající virové nálože v populaci a zejména postupující vakcinace. Klesá počet pacientů ze seniorních věkových skupin, kde velmi narostla proočkovanost - průměrný věk nově přijatých pacientů klesl k hranici 63 let.
  *   Kontinuálně klesá rovněž zátěž JIP, avšak počty pacientů vyžadující intenzivní péči jsou stále relativně vysoké - pokles zátěže JIP je relativně pomalý. Na JIP je hlášeno cca 440 pacientů, z toho cca 220 vyžaduje vysoce intenzivní péči typu UPV, ECMO.
  *   Podíl pacientů v těžkém stavu z celkového počtu hospitalizovaných se pohybuje mezi 18 - 20 %. - i tento podíl mírně klesnul, v únoru - březnu dosahoval až 23%.

Vývoj zátěže nemocnic v jednotlivých regionech shrnují přiložené soubory KKIP01 - KKIP03.

  *   Počty hospitalizovaných klesají kontinuálně ve všech regionech ČR, v žádném z krajů není patrný jiný trend nebo rizikové výkyvy v zátěži
  *   Rovněž zátěž JIP klesá ve všech regionech, relativně vysoké počty pacientů na intenzivní péči nicméně stále zůstávají v krajích Ústeckém, Jihomoravském, Zlínském, Olomouckém a Moravskoslezském - jde vesměs o kraje zatížené rychlým šířením nákazy po 1.1. 2021 jako poslední a zátěž populace takto odeznívá s určitým zpožděním

Soubor "nemocnice-zatez-souhrn-kraje" kvantifikuje současnou zátěž segmentu lůžkové péče, včetně relativní obsazenosti lůžek s ohledem na velikost lůžkového fondu v krajích

  *   z dat je rovněž patrný významný pokles zátěže ve všech krajích
  *   pacienti s COVID obsahují cca 3,8% celkové kapacity lůžek s podporou O2 a 11,2 % lůžek JIP – pokles relativně obsazenosti lůžek JIP je patrný ve všech krajích, vyšší zátěž je zatím patrná v Zlínském kraji (21 %), Jihočeském kraji (22 %) a dále v krajích Jihomoravském (19 %) a Ústeckém (18 %).

Zjednodušenou predikci vývoje zátěže nemocnic v dalších 10 - 14 dnech shrnuje přiložený soubor "Risk mapping týdenní"

  *   Klesající virová nálož v populaci a postupující vakcinace signifikantně redukují počet potenciálně zranitelných nakažených pacientů - za posledních 14 dní evidujeme cca 3 500 potvrzených případů u osob ve věku 65+ a 1 200 u osob ve věku 75+.
  *   Pro období následujících 10 - 14 dnů predikujeme cca 1 200 nových hospitalizací - počty denních příjmů do nemocnic tak klesnou pod 100.

Vývoj situace shrnuje soubor "denní souhrn situace" - s vybranými indikátory šíření epidemie v populaci.

S úctou

L. Dušek

