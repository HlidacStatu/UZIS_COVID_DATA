Vážené kolegyně a kolegové, v přílohách posílám aktualizovaná hlášení z nemocnic, přehledy dle krajů a jednotlivých zařízení.

Celkové počty pacientů opět poklesly a potvrzují trend, ve kterém jsou nové příjmy do nemocnic převyšovány vysokým počtem propouštěných pacientů

  *   aktuálně je na lůžku registrováno 4 651 pacientů
  *   denní příjmy se snižují a tento klesající trend je významným ukazatelem snižující se populační zátěže – včera bylo nově přijato + 235 pacientů, zatím je dohlášeno propuštění 361 pacientů
  *   průměrný věk přijatých kolísá mezi 65–67 lety

Pokles nových příjmů do nemocnic v průběhu pracovního týdne je velmi významný indikátor zpomalování epidemie.

Postupně klesá i zátěž intenzivní péče – na jednotkách JIP je nyní hlášeno 1 077 pacientů, z toho 530 x UPV a 21 x ECMO


  *   podíl pacientů vyžadujících intenzivní péči nadále stabilně kolísá mezi 21 % - 22 %

Dle hlášení dispečinku intenzivní péče jsou pouze 2 regiony limitované v dostupnosti kapacit lůžek JIP méně než 20% celku, žádný z regionů neklesl do kritické zóny s méně než 10% dostupné kapacity.

S úctou L. Dušek



Celkový souhrn situace v ČR
• Celkem hospitalizovaných bylo včera 4 651.
• Hospitalizovaní tvoří 5,6 % z celkem pozitivních.
• Těžký průběh onemocnění a na JIP je hlášeno u 1 077 osob, 530x UPV, 21x ECMO.
• Podíl osob v těžkém stavu z celkového počtu hospitalizovaných je 21,9 %.
• Potvrzeno 37 úmrtí.

Nově přijatí a propuštění pacienti
• Celkem 235 nově přijatých pacientů.
• Průměrný věk nově přijatých pacientů činí 65 let.
• Těžký stav je hlášen u 16 nově přijatých pacientů, stav střední je hlášen 144x.
• Nejvíce příjmů bylo v následujících krajích: MSK(50), HMP(34), JHC(22).
• Dne 15.4. bylo propuštěno 361 pacientů

Zátěž dle krajů a nemocnic
• Nejvíce pacientů je v následujících krajích (z toho na JIP): MSK 637 (116), HMP 597 (146), JMK 528 (136).
• UPV potřebuje nejvíce pacientů v JMK 528 (64), MSK 637 (62), HMP 597 (61).
• ZZ s více jak 70 pacienty:
Krajská nemocnice T. Bati, a. s. (143), Nemocnice České Budějovice, a.s. (116), Fakultní nemocnice Brno (113), Fakultní nemocnice v Motole (112), KZ, a.s., Masarykova nem. Ústí n. L., o.z. (103), Fakultní Thomayerova nemocnice (102), Fakultní nemocnice Ostrava (96), Nem. Pardubického kraje, a.s., Pardubická nem. (96), FN Na Bulovce (93), Fakultní nemocnice Plzeň (92), Nemocnice Nové Město na Moravě, p.o. (85), Fakultní nemocnice Královské Vinohrady (84), Nemocnice Tábor, a.s. (83), Městská nemocnice Ostrava, příspěvková organizace (81), Fakultní nemocnice Olomouc (76), KZ, a.s., Nemocnice Most, o.z. (76), Nemocnice s poliklinikou Česká Lípa, a.s. (72).

Dostupné kapacity dle dispečinku IP
• UPV - volná kapacita ( 531 lůžek), tj. 22,0 % celku. ECMO - volná kapacita ( 43 přístrojů), tj. 47,8 % celku.
• JIP lůžka (HFNO+UPV): volná kapacita COVID+ 965 lůžek (+ volná kapacita pro COVID- pacienty 445 lůžek).
• Stand. lůžka s O2: volná kapacita COVID+ 2 376 lůžek (+ volná kapacita pro COVID- pacienty 3928 lůžek).


