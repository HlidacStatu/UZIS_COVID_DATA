Vážené kolegyně a kolegové, dobrý den – posílám prosím nový report s včerejšími aktualizovanými daty z centrálního systému COVID19/ISIN, aktualizované trendy a přehled dle regionů.

Za včerejší den evidujeme v systému celkem 3 238 nových případů onemocnění COVID-19. Počet potvrzených diagnóz odpovídá průměru tohoto týdne a postupně od úterý klesá. Celkově se denní průměr dostává pod hodnotu 4000 záchytů nemoci denně a stále v mezi-týdenním srovnání významně klesá až o 2000 případů. Pro srovnání: počty záchytů na konci minulého pracovního týdne se pohybovaly mezi 4 800 - 5 200.

Časový posun postupně vyřazuje zkreslující vliv Velikonoc ve výpočtech, které vyžadují zpětné referenční časové okno. Hodnota R počítaná ze 7denního časového okna je 0,84. Pokud vezmeme okno 14denní, je odhad 0,79. Je evidentní, že epidemie dále zpomaluje.

Včera bylo nově diagnostikováno 466 nových pacientů ve věku 65+ (14,4 % celku) a dále 195 nových pacientů ve věku 75+ (6,0 % celku). I tyto sledované kohorty pacientů ukazují sestupný trend, v korelaci s celkovými počty. Pokles je patrný ve všech regionech.

Srovnání krajů dokumentuje následující tabulka


SUMARIZACE VÝVOJE V KRAJÍCH



Název kraje

Počet (%)

Počet na 100 tis. obyv.

Průměrný denní nárůst za týden celkem na 100 tis. obyv.

Průměrný denní nárůst za týden ve věku 65+ na 100 tis. obyv. 65+

Moravskoslezský kraj

408 (12.6 %)

34.0

37.1

31.6

Jihomoravský kraj

367 (11.3 %)

30.8

29.5

21.2

Středočeský kraj

354 (10.9 %)

25.6

28.0

20.0

Ústecký kraj

330 (10.2 %)

40.2

41.7

32.8

Jihočeský kraj

329 (10.2 %)

51.1

41.3

27.5

Hlavní město Praha

265 (8.2 %)

20.0

24.5

18.2

Zlínský kraj

263 (8.1 %)

45.1

42.7

33.0

Kraj Vysočina

237 (7.3 %)

46.5

47.4

34.2

Olomoucký kraj

188 (5.8 %)

29.7

39.1

28.8

Pardubický kraj

162 (5.0 %)

31.0

36.9

28.8

Liberecký kraj

141 (4.4 %)

31.8

29.9

24.0

Plzeňský kraj

101 (3.1 %)

17.1

19.9

15.8

Královéhradecký kraj

59 (1.8 %)

10.7

13.0

9.9

Karlovarský kraj

27 (0.8 %)

9.2

11.5

9.3

Neznámo

7 (0.2 %)









Rozdíly mezi kraji se v čase postupně snižují, průměrné denní přírůstky kalkulované týdně a přepočítané na 100 tis obyvatel klesají dlouhodobě v celé ČR.

  *   zásadním způsobem poklesl počet záchytů v krajích, které byly na počátku roku nejvíce zatížené - kraj Karlovarský, Královéhradecký: zde se již týdenní kumulativní incidence dostala pod 100/100 tis. obyvatel. Podobný vývoj registrujeme v kraji Plzeňském, který se této hranici týdenní incidence blíží.
  *   týdenní kumulativní incidence rovnou 120 / 100 tis. obyv. nebo mírně vyšší hlásí Hlavní město Praha a Středočeský kraj
  *   nejvíce zatíženými regiony jsou kraje Jihočeský, Vysočina, kraj Zlínský a Ústecký – zde stále denní přírůstky překračují 40/100tis. obyv.
  *   klesající trend v počtu nákaz je patrný také pro potenciálně zranitelné skupiny obyvatel, v tabulce výše je to dokumentováno na seniorech ve věkové třídě 65+


Ve srovnání okresů, včetně Prahy, vykazují vysoké absolutní nárůsty počtu případů: Praha (265), Brno-město (104), Ostrava-město (94), České Budějovice (94), Frýdek-Místek (91), Zlín (86), Karviná (80), Olomouc (76), Děčín (75), Vsetín (73), Hodonín (67), Ústí nad Labem (67), Uherské Hradiště (61), Jihlava (61), Opava (59).

K půlnoci je evidováno 38 úmrtí, 37 je hlášeno z nemocnic.

Zátěž nemocnic: počet nově přijatých byl nahlášen ve výši cca 235 pacientů (průběžná data: z toho 123 ve věku 65+ a 62 ve věku 75+). Počet nově přijímaných pacientů tento týden v průměru klesnul pod 300 a dále se snižuje. Pokles příjmů do nemocnic v běžných pracovních dnech je významným indikátorem pokračujícího zpomalování epidemie.

Celkem nyní registrujeme 4 651 všech hospitalizovaných pacientů, opět hodnota ukazující na mírný pokles zátěže v průběhu týdne. Další pokles evidujeme i z jednotek intenzivní péče – zde aktuálně registrujeme cca 1 077 pacientů na JIP.

Data o hospitalizacích budou upřesněna v ranním hlášení z nemocnic.

S úctou L. Dušek

