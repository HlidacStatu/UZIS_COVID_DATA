Vážené kolegyně a kolegové, dobrý den - posílám prosím nový report s včerejšími aktualizovanými daty z centrálního systému COVID19/ISIN, aktualizované trendy a přehled dle krajů.

Za včerejší den evidujeme v systému celkem 2 618 nových případů onemocnění COVID-19. Tato nedělní hodnota je nižší než záchyty v běžných pracovních dnech týdne a jistě v následujících dnech opět naroste při navýšení objemu testů. Avšak v mezi-týdenním srovnání jde o počet diagnostikovaných, který opět potvrzuje zpomalování šíření epidemie, neboť i v průměru weekendových záchytů ukazuje na pokles. Reprodukční číslo se pohybuje v intervalu 0,7 - 0,8 (zřejmě při očekávatelném nárůstu počtu nově diagnostikovaných na počátku týdne zase odhad R mírně naroste).

Srovnání denních nárůstů v jednotlivých regionech shrnuje následující tabulka:

Název kraje

Počet

%

Počet na 100 tis. obyv.

Průměrný denní nárůst za týden celkem na 100 tis. obyv.

/ skupina 65+ na 100 tis. obyv. 65+

Moravskoslezský kraj

623

23,8 %

51,9

91,9 / 93,1

Královéhradecký kraj

355

13,6 %

64,4

127,4 / 116,0

Hlavní město Praha

273

10,4 %

20,6

54,5 / 47,8

Jihomoravský kraj

226

8,6 %

19,0

65,6 / 64,2

Středočeský kraj

198

7,6 %

14,3

73,5 / 67,9

Liberecký kraj

159

6,1 %

35,8

101,1 / 90,1

Pardubický kraj

147

5,6 %

28,1

92,2 / 79,9

Olomoucký kraj

139

5,3 %

22,0

67,4 / 61,2

Ústecký kraj

134

5,1 %

16,3

55,8 / 52,4

Zlínský kraj

130

5,0 %

22,3

76,7 / 70,2

Plzeňský kraj

114

4,4 %

19,3

66,0 / 58,8

Kraj Vysočina

85

3,2 %

16,7

67,1 / 65,6

Jihočeský kraj

19

0,7 %

2,9

67,0 / 66,4

Karlovarský kraj

10

0,4 %

3,4

92,0 / 97,8

Neznámo

6

0,2 %

-

-

Nedělní hodnoty nejsou reprezentativní pro srovnávání krajů a pokles oproti běžným pracovním dnům zaznamenaly všechny regiony. Relativně vysoká hodnota je registrována v kraji Královéhradeckém, který opět vykazuje nejvyšší dlouhodobější denní průměr nárůstu počtu nakažených (včetně kategorie věku 65+) v přepočtu na 100 tis. obyvatel. Vysoké hodnoty dále dlouhodobě registrujeme v MSK.

Ve srovnání okresů pozorujeme vysoký přírůstek (≥ 50) případů v okresech Praha (273), Karviná (207), Ostrava-město (146), Opava (129), Náchod (111), Trutnov (102), Liberec (98), Olomouc (95), Rychnov nad Kněžnou (81), Pardubice (70), Brno-město (67), Nový Jičín (60), Frýdek-Místek (56), Brno-venkov (56), Ústí nad Orlicí (53).

K půlnoci bylo dosud nahlášeno 63 nových úmrtí, všechna jsou hlášena z nemocnic.

Včera bylo nově diagnostikováno 504 nových pacientů ve věku 65+ a dále 268 nových pacientů ve věku 75+. I tyto počty jsou zkreslené nedělním očekávatelným poklesem, avšak vysoký podíl na celkovém počtu diagnostikovaných (dlouhodobě kolísá kolem 20%) nadále ukazuje na riziko šíření nákazy v potenciálně zranitelných skupinách.

Zátěž nemocnic: k půlnoci je nad celou ČR hlášeno + cca 223 nových příjmů do nemocnic, z toho cca 154 u pacientů ve věku 65+ a 107 u pacientů ve věku 75+. Menší počet nových příjmů byl převážen velkým počtem propuštěných pacientů a v důsledku toho registrujeme pokles celkového počtu hospitalizovaných.

Nemocnice hlásí další pokles v celkovém počtu hospitalizací, - celkem 6 330 všech hospitalizovaných pacientů. Tyto hodnoty ale mohou být ještě doplněny - upřesním v ranním hlášení z nemocnic. Pokles celkového počtu hospitalizací je o weekendu typický, s nástupem nového týdne počty příjmů do nemocnic narůstají. Počet pacientů  vyžadujících intenzivní péči v uplynulých dnech spíše stagnoval, neklesal.

S úctou L. Dušek


