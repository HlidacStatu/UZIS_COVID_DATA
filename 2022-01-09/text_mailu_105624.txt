Vážené kolegyně a kolegové, dobrý den – dovoluji si upozornit, že jsme doplnili a rozšířili denní datové tiskové zprávy k epidemii COVID-19.

  *   tyto zprávy vycházejí denně a shrnují všechna podstatná epidemiologická data a data k průběhu očkování + obsahují souhrnné datové sady a úroveň krajů a okresů ve formátu MS Excel; jde tak o druhý zdroj otevřených dat vedle "klasických" - automatizovaně aktualizovaných - open datových sad
  *   cílem je pro širokou veřejnost a média nabídnout ve zhuštěné podobě vše, co jinak denně či týdně reportujeme na vaše adresy
  *   výběr ukazatelů a obsah datových sad vychází mimo jiné i ze zahraničních doporučení a vzorů, české veřejnosti jsou tak reportovány informace v podobě a rozsahu, který odpovídá mezinárodním standardům

Datové tiskové zprávy naleznete v denní aktualizaci zde (přikládám v zip filech aktuální verzi z dnešního rána):
Datové tiskové zprávy ke covid-19 – Ministerstvo zdravotnictví (mzcr.cz)<https://www.mzcr.cz/tiskove-centrum/datove-tiskove-zpravy-ke-covid-19/>

Obsah, změny a rozšíření v epidemiologické datové zprávě:

  *   Textový a tabulkový souhrn je kromě rozboru počtu a výsledků testů doplněn  vyhodnocení ochranného efektu očkování, a to dle souhrnných dat i s trendem v čase; je doplněn odhad ochranného efektu u dokončeného očkování bez a s posilující dávkou -> data ukazují na stále velmi významnou ochranu očkování proti těžkému průběhu nemoci, kterou booster dávka zesiluje na více než 90%
  *   Tabulky v textovém souhrnu dále denně ukazují, jaká je skladba hospitalizovaných ve vztahu k očkování - u těžkých průběhů nemoci jde stále z více než 75% o pacienty neočkované
  *   Příloha 1 shrnuje denní report s detailními daty i z jednotlivých krajů
  *   Příloha 2 je datovým souhrnem, který poskytuje několik desítek populačních ukazatelů pro jednotlivé kraje a okresy
  *   Příloha 3 shrnuje denní data o realizovaných testech a jejich výsledky dle indikace
  *   Příloha 4 je nově rozšířená, jde o zásadní datový souhrn pro analýzu nákaz / hospitalizací / těžkých průběhů nemoci / mortality ve vztahu k vakcinaci -> nově je doplněna o rozbor ochranného efektu a výskytu těchto end-pointů u dokončeného očkování s rozlišením na kategorii bez / s posilující dávkou
  *   Příloha 5 je nově rozšířená – na základě požadavků z některých krajů nabízí rychle dostupný přehled věkové struktury nově diagnostikovaných, hospitalizovaných k danému dni, nově hospitalizovaných v daný den a zemřelých

Obsah, změny a rozšíření v datové zprávě o očkování:

  *   Nově je doplněný a rozšířený textový souhrn zprávy - jsou doplněna data o očkování věkové kategorie 5 - 11 let, doplněna populační proočkovanost věkových kategorií dokončeným základním očkováním a dále posilujícími dávkami; na úvod zprávy je přehledněji uveden souhrn aplikovaných dávek za uplynulý den
  *   Datové přílohy 1 - 3 zahrnují nově očkování u dětí pod 12 lety věku (detailní data o očkování u PLDD potom přinášení pravidelné reporty / prezentace v ppt vytvářené minimálně 1x týdně)

Obsah denních datových zpráv je samozřejmě otevřený dalším námětům a návrhům, i ve výše uvedených rozšířeních jsme reagovali na podněty uživatelů a veřejnosti. Uvítáme tedy další návrhy a průběžně je budeme doplňovat.

Přeji všem krásnou neděli

S úctou L. Dušek

