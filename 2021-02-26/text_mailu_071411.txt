Vážené kolegyně a kolegové, dobrý den – posílám prosím v přílohách souhrnné reporty s daty o vakcinaci. Reporty 01A a 01B jsou doplněny dle podkladů MZ ČR.

V přílohách najdete také nově aktualizovanou souhrnnou prezentaci v ppt s novými daty.  V závěru prezentace najdete přehled vakcinovaných zdravotnických pracovníků v hlavních kategoriích a dle věku dle dostupných dat Národního registru zdravotnických pracovníků). Prezentace také detailně rozebírá kategorii osob 80+, kde je kvantifikována po krajích i míra populační proočkovanosti.

Opět budu rád za zpětné vazby nebo náměty, snažíme se vše do výstupů promítat a doplňovat.

Níže dále kopíruji informaci k novým otevřeným datovým sadám, které moji kolegové připravili a uvolnili na základě rozhodnutí Centrálního řídícího týmu - zde prosím komentáře nebo náměty směřujte na garanta tohoto vývoje, kolegu Dr. Komendu (martin.komenda@uzis.cz).


Celkem bylo ke dni 25. 2. 2021 (20:00) vykázáno 623 820 provedených očkování. U 232 792 osob bylo očkování ukončeno aplikací druhé dávky. Denní přehled vykázaných počtů očkování s rozlišením jednotlivých krajů, přehled dle prioritních skupin a dle věkových kategorií očkovaných shrnují datové přílohy 2 - 3.

Očkování sleduje stanovené prioritní skupiny. Jsou očkování zdravotničtí pracovníci (40,5 % celku), klienti a pracovníci sociálních služeb (17,5 %, bez zdravotníků v sociálních službách), pracovníci kritické infrastruktury (integrovaných záchranný systém, pracovníci energetiky, krizové štáby apod., bez zdravotnických pracovníků pracujících v této oblasti) 2,0 %, senioři 80+ (33,0 %).

K 25. 2. 2021 bylo vykázáno očkování u 171 584 osob ve věku 80+, což představuje cca 38,9 % všech osob této prioritní kategorie. Celkem provedlo registraci 225 261 seniorů 80+, což je cca 51,1 %. Dalších 27 003 registrací představují zdravotníci, k očkování je rezervováno celkem 170 453 osob.


S úctou L. Dušek


Informace k novým otevřeným datovým sadám



COVID-19: Přehled spotřeby podle očkovacích míst ČR

  *   Datová sada obsahuje přehled spotřeby očkovacích látek (použité a znehodnocené ampulky) proti onemocnění COVID-19 v očkovacích místech v ČR. Každý záznam (řádek) datové sady udává počet použitých a znehodnocených ampulek dané očkovací látky na daném očkovacím místě v daný den.



COVID-19: Přehled distribuce očkovacích látek v ČR

  *   Datová sada obsahuje přehled distribuce očkovacích látek proti onemocnění COVID-19 do očkovacích míst v ČR. Každý záznam (řádek) datové sady udává počet ampulek dané očkovací látky, která byla daným očkovacím místem v daný den přijata nebo vydána.


Sady by měly obsahovat vše potřebné pro přípravu reportů. Najdete je společně s dalšími COVID-19 daty zde: https://onemocneni-aktualne.mzcr.cz/api/v2/covid-19.

