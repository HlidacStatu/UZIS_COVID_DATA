Vážené kolegyně a kolegové, dobrý den – posílám prosím nový report s včerejšími aktualizovanými daty z centrálního systému COVID19/ISIN, aktualizované trendy a přehled dle krajů.

Za včerejší den evidujeme v systému celkem 14 457 nových případů onemocnění COVID-19.  Jde o hodnotu plně odpovídající průměru tohoto týdne a růstu epidemie při reprodukčním čísle cca 1,2. Konkrétní hodnota reprodukčního čísla je na hodnotě 1,19 (95 % interval spolehlivosti 1,18 - 1,20).  Tyto vysoké počty denních záchytů jsou vysoce rizikové zejména proto, že jsou doprovázeny velkým počtem nově nakažených potenciálně zranitelných pacientů (viz níže). Dále rovněž narůstá relativní pozitivita testů z diagnostické a klinické indikace, které mají nejvyšší vypovídací hodnotu a jsou korelátem rostoucí prevalenční nálože viru v populaci. Tento indikátor narůstá i při relativně velkém objemu testů, což jeho vypovídací hodnotu ještě zesiluje.

Konkrétně za 24.2. bylo dohlášeno 39 551 PCRT testů a dále 41 866 testů antigenních. Objem testů je v pracovních dnech relativně vyrovnaný a je tak možné i relevantně sledovat časový vývoj záchytnosti. Vývoj relativní pozitivity shrnuje následující tabulka, hodnoty nad 40% je třeba vnímat jako velmi rizikové.

Relativní pozitivita testů dle indikace testu

Za 24.2.

7denní průměr

Diagnostická indikace

41,7%

39,5%

Epidemiologická indikace

21,5%

21,1%

Preventivní a plošné testování

1,8%

1,8%

Nové hodnoty přinesly v podstatě shodné pořadí regionů jako ostatní pracovní dny tohoto týdne. Rizikově významně rostou hodnoty Středočeského kraje (nový absolutní přírůstek + 2 357; průměrný denní nárůst 82/100 tis. obyv. s rostoucím trendem). Vysoké přírůstky vykazuje většina regionů, dlouhodobě jsou nejvyšší hodnoty v přepočtu na 100 tis. obyv v KVK, KHK, PZK a PAK. Nadále zůstává kontrast mezi více zatíženými regiony Čech vs. moravské kraje.

Srovnání krajů dokumentuje následující tabulka

Název kraje

Počet (%)

Počet na 100 tis. obyv.

Průměrný denní nárůst za týden celkem na 100 tis. obyv.

Průměrný denní nárůst za týden ve věku 65+ na 100 tis. obyv. 65+

Středočeský kraj

2,357 (16.3 %)

170.2

132.5

82.4

Hlavní město Praha

1,653 (11.4 %)

124.8

101.6

69.3

Plzeňský kraj

1,275 (8.8 %)

216.1

173.5

114.8

Jihomoravský kraj

1,182 (8.2 %)

99.2

74.9

55.4

Ústecký kraj

1,117 (7.7 %)

136.1

105.2

78.2

Moravskoslezský kraj

1,031 (7.1 %)

85.9

65.3

50.5

Karlovarský kraj

998 (6.9 %)

338.7

166.7

157.9

Jihočeský kraj

933 (6.5 %)

144.9

84.2

61.8

Pardubický kraj

923 (6.4 %)

176.6

141.2

104.6

Liberecký kraj

831 (5.7 %)

187.3

136.7

89.6

Královéhradecký kraj

829 (5.7 %)

150.3

154.4

105.3

Kraj Vysočina

528 (3.7 %)

103.6

70.7

49.2

Olomoucký kraj

394 (2.7 %)

62.3

69.7

51.1

Zlínský kraj

378 (2.6 %)

64.9

50.9

36.1

Neznámo

28 (0.2 %)







Ve srovnání okresů, včetně Prahy, vykazují vysoké absolutní nárůsty počtu případů: Praha (1653), Karlovy Vary (425), Sokolov (391), Plzeň-město (377), Ústí nad Orlicí (349), Liberec (324), Brno-město (305), Kladno (277), Praha-východ (276), Pardubice (273), Hradec Králové (270), Kolín (258), Mladá Boleslav (255), Strakonice (255), Brno-venkov (248).

K půlnoci je evidováno 84 úmrtí, všechna jsou hlášena z nemocnic.

Včera bylo nově diagnostikováno 1 997 nových pacientů ve věku 65+ (13,8 % celku) a dále 809 nových pacientů ve věku 75+ (5,6 % celku).  Počty nově nakažených seniorů a potenciálně zranitelných pacientů kopírují v absolutních hodnotách rostoucí trend všech nově diagnostikovaných a rostou se všemi důsledky pro zátěž nemocnic.

Zátěž nemocnic: počet nově přijatých byl nahlášen ve výši > 620 (průběžná data: z toho 375 ve věku 65+ a 192 ve věku 75+) - registrujeme celkem 7 175 všech hospitalizovaných pacientů. Celkový počet pacientů narostl z důvodu vysokých příjmů.

Nemocniční data budou upřesněna v ranním hlášení z nemocnic.

S úctou L. Dušek

