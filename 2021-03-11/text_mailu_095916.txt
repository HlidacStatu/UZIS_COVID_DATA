
OMLOUVÁM SE, POSÍLAL JSEM ZPRÁVU BĚHEM MEETINGU A OMYLEM JSEM POSLAL SOUHRN NÍŽE V MAILU Z 9.3. - ZDE NAPRAVUJI. PŘÍLOHY BLY SPRÁVNÉ ALE RADĚJI VŠE POSÍLÁM ZNOVU.

PARDON DUŠEK


Vážené kolegyně a kolegové, dobrý den – posílám prosím v přílohách souhrnné reporty s daty o vakcinaci. Reporty 01 A a 01 B jsou doplněny dle podkladů MZ ČR.

Celkem bylo ke dni 10. 3. 2021 (20:00) vykázáno 948 144 aplikovaných dávek očkování, a to u 668 394 unikátních osob, které dostaly minimálně jednu dávku očkování.  U 279 750 osob bylo očkování ukončeno aplikací druhé dávky. Denní přehled vykázaných počtů očkování s rozlišením jednotlivých krajů, přehled dle prioritních skupin a dle věkových kategorií očkovaných shrnují datové přílohy 2–4.
Očkování sleduje stanovené prioritní skupiny. Jsou očkováni zdravotničtí pracovníci (30,6 % celku), klienti a pracovníci sociálních služeb (14,1 %, bez zdravotníků v sociálních službách), pracovníci kritické infrastruktury (2,0 % integrovaný záchranný systém, pracovníci energetiky, krizové štáby apod., bez zdravotnických pracovníků pracujících v této oblasti), pracovníci ve školství (5,0 %), dále senioři 70-79 let (11,2 %) a senioři 80+ (30,8 %).
K 10. 3. 2021 bylo vykázáno očkování alespoň jednou dávkou u 236 721 osob ve věku 80+, což představuje cca 53,7 % všech osob této prioritní kategorie. U 107 692 osob ve věku 80+ (24,4 % této věkové kategorie v populaci) bylo očkování ukončeno oběma dávkami.
Registrace v centrálním rezervačním systému. Registraci k očkování provedlo 778 840 osob, k očkování je rezervováno 411 554 osob, 367 286 osob čeká na termín očkování.

  *   Senioři ve věku 80+ let: 237 994 osob je registrováno (cca 54,0 % této věkové kategorie), 186 333 osob má rezervovaný termín
  *   Senioři ve věku 70–79 let: 336 971 provedených registrací, 131 460 osob má rezervovaný termín
  *   Pracovníci ve zdravotnictví: 36 098 provedených registrací, 21 974 osob má rezervovaný termín
  *   Pracovníci ve školství: 167 777 provedených registrací, 71 787 osob má rezervovaný termín

Registrace a očkování u praktických lékařů. Zapojených je 2 970 ordinací praktických lékařů, registrováno je celkem 306 261 osob, 14 871 osob má rezervovaný termín. Vykázáno bylo celkem 46 067 aplikovaných dávek vakcín. /*

S úctou L. Dušek

