Vážené kolegyně a kolegové, dobrý den – posílám prosím pro info souhrnnou prezentaci s aktualizovanými daty z počátku tohoto pracovního týdne.

Jelikož úterní hodnoty jsou z řady důvodů maximem pracovního týdne, tak lze učinit závěr, že se zatím žádný statisticky průkazný efekt rozvolnění po 12.4. neprojevil. Je to cca 9–10 dní poté, samozřejmě se to ještě může změnit, ale zatím i dle hlášení KHS není nějaká vysoce významná změna trendu viditelná.

I regiony s významně zvýšenou zátěží nerostou, spíše klesají – ZLK, VYS, OLK, UST ... tyto regiony nadto vždy mají celkový obraz zhoršený kvůli 1–2 okresům, které jsou identifikované a hodnoty v nich jsou denně sledované.

Zpráva je tedy zatím pozitivní ve smyslu sledování po 12.4., nicméně ji kazí tyto dvě nadále platné skutečnosti:

  *   i přes jasný klesající trend je stále v mnoha regionech obložnost JIP kvůli COVIDu na úrovni maxim podzimu 2020 ... tedy stále velmi vysoká zátěž
  *   mnoho regionů (5 až 6) má stále 7denní kumulativní incidenci až 3x – 4x vyšší než doporučenou cut off hranici 100/100 tis. (ECDC, WHO)

S úctou L. Dušek

