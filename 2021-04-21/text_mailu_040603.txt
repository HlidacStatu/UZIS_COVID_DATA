Vážené kolegyně a kolegové, dobrý den – posílám prosím nový report s včerejšími aktualizovanými daty z centrálního systému COVID19/ISIN, aktualizované trendy a přehled dle regionů.

Za včerejší den evidujeme v systému celkem 3 787 nových případů onemocnění COVID-19. Tato hodnota je z úterý pracovního týdne a s vysokou pravděpodobností bude nejvyšší ze všech pracovních dní – její hodnota tak ukazuje na další zpomalování epidemie. - pro srovnání, nejvyšší počet potvrzených diagnóz v minulém týdnu byl 5 057.

Hodnota reprodukčního čísla 0,82.

Včera bylo nově diagnostikováno 486 nových pacientů ve věku 65+ (12,8 % celku) a dále 169 nových pacientů ve věku 75+ (4,5 % celku). I tyto hodnoty by měly být nejvyšší ze všech dnů celého týdne a také tedy naznačují viditelný pokles proti minulým týdnům.

Srovnání krajů dokumentuje následující tabulka
SUMARIZACE VÝVOJE V KRAJÍCH

Název kraje
Počet (%)
Počet na 100 tis. obyv.
Průměrný denní nárůst za týden celkem na 100 tis. obyv.
Průměrný denní nárůst za týden ve věku 65+ na 100 tis. obyv. 65+
Moravskoslezský kraj
498 (13.2 %)
41.5
31.8
25.0
Jihomoravský kraj
460 (12.1 %)
38.6
25.7
20.1
Středočeský kraj
458 (12.1 %)
33.1
23.2
14.7
Hlavní město Praha
365 (9.6 %)
27.6
20.2
14.0
Ústecký kraj
361 (9.5 %)
44.0
33.4
27.9
Jihočeský kraj
323 (8.5 %)
50.1
34.4
23.2
Olomoucký kraj
274 (7.2 %)
43.4
33.2
21.7
Zlínský kraj
274 (7.2 %)
47.0
38.5
32.5
Kraj Vysočina
248 (6.5 %)
48.6
36.3
24.8
Pardubický kraj
178 (4.7 %)
34.1
27.4
20.7
Liberecký kraj
132 (3.5 %)
29.8
22.9
18.0
Plzeňský kraj
127 (3.4 %)
21.5
15.5
11.6
Královéhradecký kraj
71 (1.9 %)
12.9
10.3
7.5
Karlovarský kraj
10 (0.3 %)
3.4
6.7
5.0
Neznámo
8 (0.2 %)




Hranici 7denní kumulativní incidence 100/100 tis. obyv. podkročily nadále pouze kraje Karlovarský a Královéhradecký, blíží se k ní hodnoty kraje Plzeňského, částečně a pomalu také Praha. Vysoké hodnoty nadále vykazují kraje Zlínský, Vysočina, Olomoucký, Ústecký a Moravskoslezský.

Ve srovnání okresů včetně Prahy vykazují nejvyšší nové denní záchyty: Praha (365), Ostrava-město (167), Vsetín (128), Frýdek-Místek (102), České Budějovice (102), Karviná (95), Brno-venkov (93), Olomouc (84), Žďár nad Sázavou (84), Brno-město (82), Uherské Hradiště (78), Most (69), Praha-východ (68), Šumperk (64), Hodonín (64).

K půlnoci evidováno 28 úmrtí, z toho 26 je hlášeno z nemocnic.

Zátěž nemocnic: počet nově přijatých byl nahlášen ve výši cca 228 pacientů (průběžná data: z toho 116 ve věku 65+ a 56 ve věku 75+).

  *   počty nově přijímaných pacientů nadále klesají a ve shodě s predikcemi nepřekračují 300. Očekávatelný průměr celého tohoto týdne bude pod 250 denně nově přijímaných k hospitalizaci

Celkem nyní registrujeme 4 063 všech hospitalizovaných pacientů, - hodnota po pondělním jednorázovém nárůstu začala opět klesat.

Dlouhodobější pokles ve srovnání s průměrem minulého týdne evidujeme i z jednotek intenzivní péče – zde aktuálně registrujeme cca 943 pacientů na JIP.

Data o hospitalizacích budou upřesněna v ranním hlášení z nemocnic.

S úctou L. Dušek

