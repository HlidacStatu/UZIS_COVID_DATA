Vážené kolegyně a kolegové, dobrý den - posílám prosím nový report s aktualizovanými daty z centrálního systému COVID19/ISIN, aktualizované trendy a přehled dle krajů.

V centrální databázi ISIN evidu​jeme za včerejší den 10 854 nových případů s COVID-19. Při předpokládané obdobné náloži testů v pracovních dnech tohoto týdne (což se skutečně naplňuje) jde o hodnotu, která v mezi-týdenním srovnání ukazuje na zpomalování epidemie, tedy z populačního a celorepublikového hlediska. klesající počet nově diagnostikovaných ve srovnání s předchozím obdobím se promítá i do poklesu hodnoty reprodukčního čísla, aktuálně je dle odhadu Epiestim hodnota rovna cca 0,9, zjednodušený odhad používaný v komplexním indexu rizika je hodnota cca 1. Klesá rovněž relativní pozitivita testů, u diagnosticky a klinicky indikovaných testů je to pod 30%, u testů plošných kolem 3%.

Avšak nadále bohužel denně registrujeme vysoký počet nově nakažených osob ze zranitelných skupin (průměr cca 2000 denně), což se negativně promítá do zátěže nemocnic -> struktura prevalence je nejvíce rizikovým faktorem současného vývoje. Predikce stále ukazují na vysoké denní příjmy do nemocnic po celý tento týden.

Srovnání denních nárůstů v jednotlivých regionech shrnuje následující tabulka

Název kraje

Počet

%

Počet na 100 tis. obyv.

Průměrný denní nárůst za týden celkem na 100 tis. obyv.

/ skupina 65+ na 100 tis. obyv. 65+

Středočeský kraj

1 487

13,7 %

107,4

92,3 / 93,3

Moravskoslezský kraj

1 330

12,3 %

110,8

121,8 / 121,0

Hlavní město Praha

1 053

9,7 %

79,5

72,3 / 65,9

Jihomoravský kraj

953

8,8 %

80,0

80,5 / 75,0

Královéhradecký kraj

877

8,1 %

159,0

152,0 / 145,1

Ústecký kraj

650

6,0 %

79,2

76,1 / 78,8

Olomoucký kraj

650

6,0 %

102,8

90,6 / 87,1

Pardubický kraj

641

5,9 %

122,6

110,5 / 96,4

Liberecký kraj

626

5,8 %

141,1

126,4 / 114,1

Jihočeský kraj

612

5,6 %

95,0

83,2 / 90,2

Zlínský kraj

592

5,5 %

101,6

109,2 / 109,1

Plzeňský kraj

505

4,7 %

85,6

78,5 / 74,6

Karlovarský kraj

432

4,0 %

146,6

102,4 / 109,0

Kraj Vysočina

431

4,0 %

84,5

89,2 / 91,0

Neznámo

15

0,1 %

-

-

Vysoké hodnoty vykazují demograficky velké kraje, z nichž nejvyšší denní inkrementy registrujeme v krajích MSK a STČ. Hodnoty relativně více klesají v JMK, i zde ale dosahují téměř +1000 denně. Rizikově nejvýznamnější nárůsty jsou hlášeny z krajů MSK a KHK, v obou případech se to týká i zranitelných skupin a seniorů v kategorii věku 65+

Ve srovnání okresů pozorujeme vysoký přírůstek (≥ 150) případů v okresech Praha (1053), Trutnov (311), Ostrava-město (309), Liberec (285), Brno-město (282), Pardubice (274), Hradec Králové (252), Karviná (251), Opava (242), Frýdek-Místek (225), Olomouc (222), Zlín (216), Cheb (196), České Budějovice (183), Brno-venkov (171), Praha-východ (171), Plzeň-město (164), Nový Jičín (160), Praha-západ (160), Jablonec nad Nisou (156), Kladno (156), Šumperk (154).

K půlnoci bylo dosud nahlášeno 82 nových úmrtí, z toho 81 z nemocnic.

Včera bylo nově diagnostikováno 2 009 nových pacientů ve věku 65+ a dále 918 nových pacientů ve věku 75+. Tyto zásahy seniorních skupin jsou hlavním důvodem narůstající zátěže nemocnic a rostoucího počtu hospitalizací. Ačkoli epidemie na populační úrovni začala brzdit a evidentně se projevují opatření přijatá po 26.12., zásah seniorních skupin zůstává vysoký.

Zátěž nemocnic: k půlnoci je nad celou ČR hlášeno + cca 467 nových příjmů do nemocnic, z toho cca 347 u pacientů ve věku 65+ a 226 u pacientů ve věku 75+.

Vysoké počty přijatých pacientů jsou z velké části kompenzovány propouštěním - Nemocnice hlásí celkem 7 182 všech hospitalizovaných pacientů. - což by znamenalo stagnaci ve srovnání s předchozími dny. Tyto hodnoty ale mohou být ještě doplněny - upřesním v ranním hlášení z nemocnic.

S úctou L. Dušek


