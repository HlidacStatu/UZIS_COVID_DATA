Vážené kolegyně a kolegové, dobrý den – posílám prosím nový report s včerejšími aktualizovanými daty z centrálního systému COVID19/ISIN, aktualizované trendy a přehled dle krajů

Za včerejší den evidujeme v systému celkem 10 511 nových případů onemocnění COVID-19. Hodnota je očekávatelně významně vyšší než weekendové záchyty minulého týdne a obdobná jako na počátku minulého týdne (minulé pondělí: 10 640 potvrzených případů). Hodnota reprodukčního čísla zůstává pod hranicí 1, aktuálně je rovna 0,94.

Včera bylo nově diagnostikováno 1 612 nových pacientů ve věku 65+ (15,3 % celku) a dále 668 nových pacientů ve věku 75+ (6,4 % celku). V těchto potenciálně rizikových záchytech se bohužel nic nezměnilo, podíl nově potvrzených případů ve věku 65+ zůstává mezi 15–16%, což plně odpovídá situaci počátku minulého týdne.

Srovnání krajů dokumentuje následující tabulka

SUMARIZACE VÝVOJE V KRAJÍCH



Název kraje

Počet (%)

Počet na 100 tis. obyv.

Průměrný denní nárůst za týden celkem na 100 tis. obyv.

Průměrný denní nárůst za týden ve věku 65+ na 100 tis. obyv. 65+

Středočeský kraj

1,430 (13.6 %)

103.2

128.3

88.8

Moravskoslezský kraj

1,426 (13.6 %)

118.8

71.8

53.0

Hlavní město Praha

992 (9.4 %)

74.9

91.1

71.4

Jihomoravský kraj

961 (9.1 %)

80.6

82.9

60.6

Ústecký kraj

876 (8.3 %)

106.7

126.0

92.2

Pardubický kraj

763 (7.3 %)

146.0

130.6

93.2

Jihočeský kraj

709 (6.7 %)

110.1

117.5

87.6

Liberecký kraj

680 (6.5 %)

153.3

145.3

101.5

Plzeňský kraj

671 (6.4 %)

113.7

138.5

93.8

Olomoucký kraj

667 (6.3 %)

105.5

90.9

66.1

Královéhradecký kraj

537 (5.1 %)

97.3

95.7

64.8

Kraj Vysočina

430 (4.1 %)

84.3

96.3

65.1

Zlínský kraj

303 (2.9 %)

52.0

64.9

49.1

Karlovarský kraj

46 (0.4 %)

15.6

74.7

61.5

Neznámo

20 (0.2 %)









Počty potvrzených případů jsou v absolutních hodnotách vysoké ve Středočeském kraji a nově velmi narostly i v Moravskoslezském kraji (oba nad 1400 nových případů), STČ stále drží i vysoký dlouhodobý denní průměr počtu nových případů (128/100tis. obyv,). Obdobně vysoké týdenní průměry záchytů stále registrujeme v krajích Ústeckém, Pardubickém, Plzeňském. Nad 100 průměrných denních případů na 100 tis. obyv. se nyní dostaly i kraje Jihočeský a Olomoucký.

Ve srovnání okresů, včetně Prahy, vykazují vysoké absolutní nárůsty počtu případů: Praha (992), Ostrava-město (487), Olomouc (347), Frýdek-Místek (262), Opava (257), Pardubice (255), Brno-město (233), Liberec (230), Mladá Boleslav (227), Plzeň-město (226), Ústí nad Orlicí (208), Karviná (202), Kladno (199), Litoměřice (196), České Budějovice (192).

K půlnoci je evidováno 128 úmrtí, z toho 126 hlášeno z nemocnic.

Zátěž nemocnic: počet nově přijatých byl nahlášen ve výši vyšší než 637 pacientů (průběžná data: z toho 384 ve věku 65+ a 216 ve věku 75+) - registrujeme celkem 8 939 všech hospitalizovaných pacientů.

Průběžná data z nemocnic bohužel ve shodě s predikcemi potvrzují návrat k původní dynamice šíření nákazy tak, jako minulý týden. Výše nových příjmů do nemocnic opět za dnešek významně narostla, celkový počet hospitalizací narostl na 8 939. Svůj podíl na tom jistě má i zpětné dohlášení dat z weekendu. To se ale netýká intenzivní péče, která odráží enormní zátěž rovněž a tato registruje více než 1 800 pacientů na JIP.

Nemocniční data budou upřesněna v ranním hlášení z nemocnic.

S úctou L. Dušek

