Vážené kolegyně a kolegové, dobrý den – posílám prosím v přílohách souhrnné reporty s daty o vakcinaci. Reporty 01 A a 01 B jsou doplněny dle podkladů MZ ČR.

V přílohách připojuji i souhrnnou prezentaci v ppt, stav a průběh vakcinace k 15.3. ve vybraných parametrech a pohledech.

Celkem bylo ke dni 15. 3. 2021 (20:00) vykázáno 1 119 663 aplikovaných dávek očkování, a to u 811 322 unikátních osob, které dostaly minimálně jednu dávku očkování.  U 308 341 osob bylo očkování ukončeno aplikací druhé dávky. Denní přehled vykázaných počtů očkování s rozlišením jednotlivých krajů, přehled dle prioritních skupin a dle věkových kategorií očkovaných shrnují datové přílohy 2–4..

Očkování sleduje stanovené prioritní skupiny. Jsou očkováni zdravotničtí pracovníci (27,4 % celku), klienti a pracovníci sociálních služeb (12,9 %, bez zdravotníků v sociálních službách), pracovníci kritické infrastruktury (1,9 % integrovaný záchranný systém, pracovníci energetiky, krizové štáby apod., bez zdravotnických pracovníků pracujících v této oblasti), pracovníci ve školství (5,8 %), dále senioři 70-79 let (16,7 %) a senioři 80+ (28,7 %).

K 15. 3. 2021 bylo vykázáno očkování alespoň jednou dávkou u 252 613 osob ve věku 80+, což představuje cca 57,3 % všech osob této prioritní kategorie (k 1. 1. 2020 bylo podle dat ČSÚ v populaci ČR 441 100 osob ve věku 80+). U 123 245 osob ve věku 80+ (27,9 % této věkové kategorie v populaci) bylo očkování ukončeno oběma dávkami.

K 15. 3. 2021 bylo vykázáno očkování alespoň jednou dávkou u 207 095 osob ve věku 70–79 let, což představuje cca 20,5 % všech osob této prioritní kategorie. U 19 121 osob ve věku 70–79 let (1,9 % této věkové kategorie v populaci) bylo očkování ukončeno oběma dávkami.

 Registrace v centrálním rezervačním systému. Registraci k očkování provedlo celkem 822 056 osob, k očkování první či druhou dávkou je rezervováno 504 162 osob, 317 894 osob čeká na termín očkování.

  *   Senioři ve věku 80+ let: 240 924 osob je registrováno (cca 54,6 % této věkové kategorie), 191 703 osob má rezervovaný termín
  *   Senioři ve věku 70–79 let: 369 779 provedených registrací (cca 36,6 % této věkové kategorie), 197 465 osob má rezervovaný termín
  *   Pracovníci ve zdravotnictví: 37 890 provedených registrací, 25 247 osob má rezervovaný termín
  *   Pracovníci ve školství: 173 463 provedených registrací, 89 747 osob má rezervovaný termín


Registrace a očkování u praktických lékařů. Zapojených je 3 311 ordinací praktických lékařů, registrováno je celkem 403 480 osob, 17 783 osob má rezervovaný termín. Vykázáno bylo celkem 80 624 aplikovaných dávek vakcín.

S úctou L. Dušek

