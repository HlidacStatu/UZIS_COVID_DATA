Vážené kolegyně a kolegové, dobrý den - posílám prosím souhrnnou prezentaci o stavu epidemie, rozbor aktuálních trendů a nová data o vývoji dopadu na nemocnice a o zdravotní zátěži populace. – standardizované reporty pro krajskou koordinaci intenzivní péče.

V přílohách prosím naleznete

  *   prezentaci shrnující stav epidemie, nákazy v různých skupinách obyvatel, ochranný efekt vakcinace apod.
  *   prezentaci s vybranými klíčovými indikátory a rizikovými faktory, jejich časový vývoj
  *   soubory shrnující zátěž nemocnic po krajích - reporty pro krajské koordinátory IP (KKIP01 - KKIP03)
  *   aktualizované mezinárodní srovnání dle posledních uzavřených dat ECDC

Vývoj populační zátěže
Celková virová nálož v populaci klesá, počty nových případů se pohybují pod hranicí 300/100 tis. za týden. Týdně je nově diagnostikováno cca 31 000 případů. Hodnota R kolísá v intervalu 0,7 – 0,9.

  *   pokles trvá již delší dobu a je patrný ve všech regionech
  *   počty nových případů za týden na 100 tis. obyvatel se mezi kraji pohybují v rozsahu cca 200 (KVK, LBK) – 450 (Praha); v žádném z krajů zatím neregistrujeme obrat k růstu.
  *   v posledním týdnu začala klesat i relativní pozitivita indikovaných testů, což je velmi podstatný indikátor poklesu prevalence aktivních nákaz v populaci
  *
Virová nálož postupně klesá ve všech věkových kategoriích.
Týdenní záchyty na 100 tis. obyvatel (vždy v rámci dané věkové třídy) jsou následující:
- věková třída 6 - 11 let: 99,2
- věková třída 12 - 15 let: 121,8
- věková třída 16 - 19 let: 165,3
- věková třída 20 - 29 let: 311,4
- věková třída 30 - 49 let: 347,0
- věková třída 50 - 64 let: 389,4

Nově klesá i zátěž ve věkové kategorii 65+: relativní pozitivita testů indikovaných v této věkové kategorii (všechny indikované testy): 30,0%; týdenní počet nových případů na 100tis. obyvatel v této věkové třídě: 314,5
 Ochranný efekt vakcinace proti těžkému průběhu nemoci
Aktuální data stále ukazují na vysoký ochranný efekt očkování, zejména proti těžkému průběhu nemoci. Ačkoli OE proti nákaze samotné s časem od vakcinace klesá, ochrana proti těžkému průběhu nemoci je trvalejší a VELMI významná. - viz přiložený přehled indikátorů, kde dokládáme u věkové kategorie 65+ ochranný efekt proti těžkému průběhu nákazy stále > 80% - a tento se evidentně drží i při nástupu nakažlivějších subvariant Omikronu:
Ochranný efekt očkování v ČR dokládají jasně i celková populační data (viz přiložený soubor s vyhodnocenými indikátory) - týdenní počet pacientů s vážnými symptomy a těžkým průběhem nákazy (standardizováno na 100tis. obyvatel v rámci dané podskupiny dle očkování):

  *   Celkové příjmy do nemocnic: 14/100 tis. neočkovaní -> 5 - 8/100tis. očkovaní
  *   Týdenní příjmy na JIP: 1,1/100 tis. neočkovaní -> 0,4 – 0,7/100tis. očkovaní
  *   Hospitalizovaní na JIP s těžkým průběhem: 1,7/100 tis. neočkovaní -> 0,5 – 0,7/100tis. očkovaní
  *   Léčení na UPV/ECMO: 0,6/100 tis. neočkovaní -> 0,2-0,3/100tis. očkovaní


Česká data o efektu vakcinace potvrzují reporty a publikace z řady zemí, zejména vysoký ochranný efekt booster dávky proti těžkému průběhu nemoci. V přiložené prezentaci jsou vloženy výstupy z COVID-19 vaccine surveillance report UK Health Security Agency. Další velmi komplexní data jsou dostupná např. v těchto publikacích:

  *   Duration of effectiveness of vaccines against SARS-CoV-2 infection and COVID-19 disease: results of a systematic review and meta-regression - The Lancet<https://www.thelancet.com/journals/lancet/article/PIIS0140-6736(22)00152-0/fulltext>
  *   Effectiveness of COVID-19 vaccines against the Omicron (B.1.1.529) variant of concern https://www.nejm.org/doi/full/10.1056/NEJMoa2119451

 Testy na COVID-19
Denní počty prováděných testů klesají pod počet 20tis. PCR testů a 5tis. AG testů. Pokles testového objemu se jistě promítá do klesajícího počtu nově potvrzených případů, což může zkreslovat vyhodnocení časových trendů a skutečné nálože testů v populaci. Proto má velký význam sledování relativní pozitivity testů, zejména indikovaných (viz níže).
Počet provedených (nahlášených) testů
Za 08. 04. 2022
Počet otestovaných osob
Za 07. 04. 2022
Počet otestovaných osob
PCR testů
15 579

17 763

Antigenní (Ag) testy
4 940
20 081
5 352
22 673

Diagnostické a klinické indikace testů stále tvoří dlouhodobě cca 30 - 35% celkového objemu, epidemiologické indikace potom necelou čtvrtinu. Počty testů z klinické / diagnostické indikace klesají, což je další indikátor klesajícího zdravotního dopadu COVID-19 na populaci.
Počty nově diagnostikovaných pacientů se symptomy se pohybují v hodnotách pod 150 na 100 tis. obyvatel za týden. I zde je patrný znatelný pokles absolutních počtů, před 10 dny byl tento počet nad 200. Rozptyl v počtu symptomatických záchytů mezi kraji je velmi významný, v podílu ze všech zachycených případů registrujeme rozsah od 30% do 60%.

Relativní pozitivita testů nově klesá, což je silný indikátor klesající prevalence aktivních nákaz. Data z konce pracovních dnů týdne:
Relativní pozitivita testů dle indikace testu
Za 08. 04. 2022
Za 07. 04. 2022
7denní průměr k 08. 04. 2022
Diagnostická indikace
28,0%
29,6%
28,6%
Epidemiologická indikace
15,9%
16,4%
17,1%
Preventivní a plošné testování
15,8%
18,2%
17,9%

Vývoj dle hodnocených ukazatelů a potenciálních rizikových faktorů - Viz též přiložená prezentace.

  *   Vývoj všech hodnocených ukazatelů ukazuje pokles rizika, u žádného z klíčových ukazatelů není patrný obrat k růstu nebo eskalaci rizika a všechny se pohybují v intervalech bezpečných hodnot
  *   To platí zejména o vývoj hospitalizací a těžkých průběhů po vakcinaci = nenastává rizikové prolamování postvakcinační ochrany, ochranný efekt vakcinace je stále silný
  *   Počty reinfekcí jsou stabilizované, dlouhodobě tvoří cca 15% - 16% všech nově potvrzených případů
  *   Nerostou počty hospitalizací, těžkých průběhů nákazy
  *   Nerostou příjmy na JIP v den zjištěné pozitivity
 Vývoj zátěže nemocnic

Soubory KKIP01 - KKIP03 v příloze mailu ukazují, že zdravotní dopad do nemocnic není rizikový, z dlouhodobého hlediska počty hospitalizovaných spíše pomalu klesají. Aktuálně počty kolísají kolem hodnoty 1 500 (celkové počty hospitalizací) a cca 140 - 150 (lůžka JIP). Nízká zátěž nemocnic je hlášena za všech regionů. Počty hospitalizovaných jsou zvládnutelné, nikde zátěž nelimituje provoz nemocnic.
Soubor KKIP01 "risk mapping" v poslední aktualizaci rovněž ukazuje na pokles prevalence potenciálně rizikových nákaz

  *   za posledních 14 dní evidujeme cca 16 000 nákaz u osob ve věku 65+ a cca 7 000 nákaz v populaci 75+ (před týdnem to bylo více než 19 000 u kategorie 65+ a 8 500 u věkové třídy 75+)
  *   seniorní skupiny obyvatel jsou významně proočkovány, a proto je předpokládaná zátěž nemocnic významně nižší, než by byla bez vakcinační ochrany -> za posledních 14 dní byla ale nákaza prokázána u cca 2 000 seniorů bez jakékoli imunitní ochrany a z této kohorty se následně generuje > 70% nejtěžších průběhů nemoci v nemocnicích
  *   při započítání různé hladiny rizika u očkovaných a neočkovaných osob lze pro dalších cca 10 dní predikovat celkové příjmy do nemocnic na úrovni 140 - 180 (ve vrcholných dnech týdne až >200) pacientů denně, z toho cca 20 příjmy na JIP -> tuto zátěž potvrzují i data z uplynulých pracovních dní (viz dále).
Zátěž nemocnic v posledních dnech lze shrnout takto:

  *   celkové počty příjmů vystoupaly 4.4. na 315 a 5.4. na 265, dlouhodobý průměr se stále drží mírně nad 200 – v týdenním srovnání ale počty nových příjmů klesají o cca 15% - 20%
  *   na JIP je průměrně přijímáno denně 20 pacientů, opět je to počet stabilní v čase již déle než dva týdny
  *   v posledních dnech byl největší počet léčených na JIP nahlášen dne 5.4.: 161 pacientů
  *   na UPV/ECMO je dlouhodobě léčeno méně než 50 pacientů, tato zátěž setrvale klesá
Soubory KKIP02 - KKIP03 ukazují, že vývoj zátěže nemocnic je stabilizovaný ve všech regionech ČR, nikde není hlášena riziková eskalace nebo významný návrat k růstu zátěže.

S úctou
L. Dušek


