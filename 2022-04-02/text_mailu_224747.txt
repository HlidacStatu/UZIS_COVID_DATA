Vážené kolegyně a kolegové, dobrý den – posílám prosím souhrnnou prezentaci o stavu epidemie, rozbor aktuálních trendů a nová data o vývoji dopadu na nemocnice a o zdravotní zátěži populace. – standardizované reporty pro krajskou koordinaci intenzivní péče.

V přílohách prosím naleznete

  *   prezentaci shrnující stav epidemie, nákazy v různých skupinách obyvatel, ochranný efekt vakcinace apod.
  *   prezentaci s vybranými klíčovými indikátory a rizikovými faktory, jejich časový vývoj
  *   soubory shrnující zátěž nemocnic po krajích – reporty pro krajské koordinátory IP (KKIP01 – KKIP03)
  *   mezinárodní přehled dle posledních publikovaných dat ECDC
  *
Vývoj populační zátěže
Situace se za poslední týden nijak kvalitativně nezměnila, virová zátěž populace postupně pomalu klesá. Aktuálně se počty týdně zachycených případů blíží hodnotě 400/100 tis. obyv., mírný pokles je registrován ve všech regionech ČR při hodnotách R v intervalu 0,85 – 0,95. V mezi-týdenním srovnání registrujeme pokles zátěže o cca – 10%.
Postupný pokles registrujeme ve všech věkových kategoriích obyvatel. Ve věkové kategorii 65+ se 7denní záchyty nákazy stále drží nad 400/100 tis. obyvatel a relativní pozitivita indikovaných testů nad 30% -> denně je průměrně diagnostikováno více než 250 - 300 potenciálně zranitelných osob, které nejsou nijak imunitně chráněny, nejsou očkovány.

Testy na COVID-19
Denní hodnocení trendů je mezi týdny dobře srovnatelné, počet prováděných testů i struktura testovaných jsou poměrně stabilizované. Celkové počty testů se v pracovních dnech pohybují kolem 30 tis., z toho průměrně cca 23 tis. tvoří PCR testy.
Počet provedených (nahlášených) testů
Za 01. 04. 2022
Počet otestovaných osob
Za 31. 03. 2022
Počet otestovaných osob
PCR testů
23 533

19 100

Antigenní (Ag) testy
6 123
24 697
6 112
29 099

Diagnostické a klinické indikace testů stále tvoří cca 30 - 35% celkového objemu, epidemiologické indikace potom necelou čtvrtinu. Ani při současném zastavení poklesu zátěže nenarůstají počty testů z klinické a diagnostické indikace, což je jeden z nepřímých důkazů, že se zatím nezhoršují zdravotní dopadu nákazy.
Počty nově diagnostikovaných pacientů se symptomy se pohybují v rozmezí cca 200-300 případů na 100 tis. obyvatel. Rozptyl v počtu symptomatických záchytů mezi kraji je velmi významný, v podílu ze všech zachycených případů registrujeme rozsah od 30% do 70%, celkový populační průměr je nad 50%. Ani u symptomatických záchytů nemoci neregistrujeme nárůst populační zátěže, počty jsou dlouhodobě stabilizované.
Relativní pozitivita testů se stále drží na velmi vysokých hodnotách, což je silný indikátor vysoké prevalence aktivních nákaz. Avšak v uplynulém týdnu došlo i u tohoto parametru k mírnému poklesu který potvrzuje celkový převažující trend vývoje situace.
Relativní pozitivita testů dle indikace testu
Za 01. 04. 2022
Za 31. 03. 2022
7denní průměr k 01. 04. 2022
Diagnostická indikace
32,5%
31,5%
31,9%
Epidemiologická indikace
19,3%
16,1%
19,3%
Preventivní a plošné testování
19,1%
18,1%
20,6%

Vývoj dle hodnocených ukazatelů a potenciálních rizikových faktorů – Viz též přiložená prezentace.

  *   Vývoj všech hodnocených ukazatelů ukazuje buď stabilizaci nebo mírný pokles rizika, u žádného z klíčových ukazatelů není patrný obrat k růstu nebo eskalaci rizika
  *   To platí zejména o vývoji hospitalizací a těžkých průběhů po vakcinaci = nenastává rizikové prolamování postvakcinační ochrany, ochranný efekt vakcinace proti těžkému průběhu nemoci je stále silný
  *   Počty reinfekcí jsou stabilizované, dlouhodobě tvoří cca 15% - 16% všech nově potvrzených případů
  *   Nerostou počty hospitalizací, těžkých průběhů nákazy
  *   Nerostou příjmy na JIP v den zjištěné pozitivity

Vývoj zátěže nemocnic

Soubory KKIP01 - KKIP03 v příloze mailu ukazují, že zdravotní dopad do nemocnic není rizikový, z dlouhodobého hlediska počty hospitalizovaných spíše pomalu klesají. Aktuálně počty kolísají kolem hodnoty 1700 - 800 (celkové počty hospitalizací, pokles o 20% proti hodnotám před týdnem) a cca 160 - 170 (lůžka JIP, pokles o 15% proti hodnotám před týdnem). Nízká zátěž nemocnic je hlášena za všech regionů.
Soubor KKIP01 "risk mapping" v poslední aktualizaci stále ukazuje potenciálně rizikovou strukturu prevalence aktivních nákaz; je evidentní, že nákaza se stále významně šíří i ve zranitelných a seniorních populačních skupinách

  *   za posledních 14 dní evidujeme více než 18 000 nákaz u osob ve věku 65+ a více než 7 500 nákaz v populaci 75+
  *   seniorní skupiny obyvatel jsou významně proočkovány, a proto je předpokládaná zátěž nemocnic významně nižší, než by byla bez vakcinační ochrany -> za posledních 14 dní byla ale nákaza prokázána u 2 690 seniorů bez jakékoli imunitní ochrany a z této kohorty se následně generuje > 70% nejtěžších průběhů nemoci v nemocnicích
  *   při započítání různé hladiny rizika u očkovaných a neočkovaných osob lze pro dalších cca 10 dní predikovat celkové příjmy do nemocnic na úrovni 200 - 250 (ve vrcholných dnech týdne až 300) pacientů denně, z toho cca 23 - 27 příjmy na JIP -> tuto zátěž potvrzují i data z uplynulých pracovních dní
Zátěž nemocnic v posledních dnech lze shrnout takto:

  *   celkové počty příjmů byly nejvyšší 28.3. (352) a 29.3. (337), dlouhodobý průměr se stále drží mírně nad 250 (konkrétně v uplynulých 5 dnech na 279)
  *   na JIP je průměrně přijímáno denně 25 pacientů, je to počet stabilní v čase již déle než dva týdny
  *   v posledních dnech byl největší počet léčených na JIP nahlášen dne 28.3.: 42 pacientů
  *   na UPV/ECMO je nyní léčeno méně než 60 pacientů, počty setrvale klesají
Soubory KKIP02 - KKIP03 ukazují, že vývoj zátěže nemocnic je stabilizovaný ve všech regionech ČR, nikde není hlášena riziková eskalace nebo významný návrat k růstu zátěže.

Přeji krásný weekend
 S úctou
 L. Dušek



