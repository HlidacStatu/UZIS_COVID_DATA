Vážené kolegyně a kolegové, dobrý den – posílám prosím ranní hlášení z nemocnic, data uzavřená k půlnoci. V přílohách mailu souhrnné reporty včetně přehledu zátěže nemocnic po zařízeních a po krajích.

Celková zátěž nemocnic a vývoj počtu nově přijímaných pacientů se ve shodě s predikcemi na tento týden vrátily do původní dynamiky. Registrujeme celkem 710 nových příjmů a celkové počty hospitalizovaných (i po dohlášení z weekendu) narostly na 8 478.


  *   více než 700 nově přijatých pacientů odpovídá struktuře prevalence, ve které je velký počet nově nakažených potenciálně zranitelných osob (za uplynulých 14 dní > 24 000)
  *   počty nově přijímaných pacientů vysoce pravděpodobně na počátku pracovního týdne udrží tento trend a budou přesahovat 600 denně

Velmi vysoká a stále velmi rizikově rostoucí zátěž je stále hlášena z lůžek intenzivní péče, na JIP je nyní registrováno 1 685 pacientů. Vysoce intenzivní péči konzumují rovněž velké počty pacientů: 865 x UPV, 26 x ECMO. - jde o hodnoty přesahující maximum z minulého týdne

  *   podíl pacientů s těžkým průběhem je cca 21%

Níže je prosím celkový souhrn hodnot v číslech

S úctou L. Dušek


Celkový souhrn situace v ČR:

• Celkem hospitalizovaných bylo včera 8 478.

• Hospitalizovaní tvoří 5,2 % z celkem pozitivních.

• Těžký průběh onemocnění a na JIP je hlášeno u 1 685 osob, 865x UPV, 26x ECMO.

• Podíl osob v těžkém stavu z celkového počtu hospitalizovaných je 21,1 %.

• Potvrzeno 109 úmrtí.



Nově přijatí pacienti:

• Celkem 710 nově přijatých pacientů.

• Průměrný věk nově přijatých pacientů činí 66 let.

• Těžký stav je hlášen u 68 nově přijatých pacientů, stav střední je hlášen 450x.

• Nejvíce příjmů bylo v následujících krajích: HMP 108, ULK 100, JMK 73.



Zátěž dle krajů a nemocnic:

• Nejvíce pacientů je v následujících krajích (z toho na JIP): HMP 1221 (281), JMK 992 (206), STC 827 (162).

• UPV potřebuje nejvíce pacientů v HMP 146, JMK 107, STC 77.

• ZZ s více jak 70 pacienty:

Fakultní nemocnice Plzeň (289), Nem. Pardubického kraje, a.s., Pardubická nem. (232), Fakultní nemocnice v Motole (231), Fakultní Thomayerova nemocnice (227), Fakultní nemocnice Brno (218), FN Na Bulovce (211), KZ, a.s., Masarykova nem. Ústí n. L., o.z. (191), Krajská nemocnice Liberec, a.s. (180), Fakultní nemocnice Královské Vinohrady (168), Fakultní nemocnice Hradec Králové (153), Nemocnice České Budějovice, a.s. (132), Krajská nemocnice T. Bati, a. s. (129), Oblastní nemocnice Kolín, a.s. (125), Fakultní nemocnice Olomouc (125), Fakultní nemocnice Ostrava (123), Nemocnice Tábor, a.s. (119), KZ, a.s., Nemocnice Most, o.z. (116), Všeobecná fakultní nemocnice v Praze (115), Fakultní nemocnice U sv. Anny v Brně (114), Oblastní nemocnice Náchod a.s. (111), Slezská nemocnice v Opavě, příspěvková organizace (109), KKN a.s., Nemocnice Karlovy Vary (104), Nemocnice Břeclav, příspěvková organizace (100), Nemocnice Strakonice, a.s. (99), Nemocnice Jablonec nad Nisou, p.o. (98), ÚVN - Vojenská fakultní nemocnice Praha (96), Domažlická nemocnice, a.s. (95), Oblastní nemocnice Kladno,a.s. (93), KZ, a.s., Nemocnice Děčín, o.z. (89), Nemocnice Znojmo, příspěvková organizace (88), KZ, a.s., Nemocnice Teplice, o.z. (86), Oblastní nemocnice Příbram, a.s. (84), Nemocnice Jindřichův Hradec, a.s. (83), Nemocnice Vyškov, příspěvková organizace (83), KZ, a.s., Nemocnice Chomutov, o.z. (82), Klatovská nemocnice, a.s. (82), Nem. Pardubického kraje, a.s., Chrudimská nem. (82), Nemocnice Rudolfa a Stefanie Benešov, a.s. (80).



Dostupné kapacity dle dispečinku IP:

• UPV - volná kapacita ( 631 lůžek), tj. 26,5 % celku. ECMO - volná kapacita ( 41 přístrojů), tj. 46,1 % celku.

• JIP lůžka: volná kapacita COVID+ 123 lůžek (+ volná kapacita pro COVID- pacienty 468 lůžek).

• Stand. lůžka s O2: volná kapacita COVID+ 634 lůžek (+ volná kapacita pro COVID- pacienty 4638 lůžek).

• JIP lůžka včetně reprofilizace: volná kapacita 771

• Stand. lůžka s O2 včetně reprofilizace: volná kapacita 6 202







