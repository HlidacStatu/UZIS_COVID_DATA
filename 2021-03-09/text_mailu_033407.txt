Vážené kolegyně a kolegové, dobrý den – posílám prosím nový report s včerejšími aktualizovanými daty z centrálního systému COVID19/ISIN, aktualizované trendy a přehled dle krajů

Za včerejší den evidujeme v systému celkem 10 466 nových případů onemocnění COVID-19. Počet prokázaných případů otevírá nový pracovní týden a ačkoli je velmi vysoký, tak ukazuje na stagnaci až brždění epidemie na populační úrovni (např. hodnota na počátku předchozího týdne byla 12 316). Brždění epidemie, resp. zastavení jejího růstu odpovídá hodnota reprodukčního čísla, která je 0,97.

Nadále bohužel ale denně registrujeme vysoké počty nově nakažených seniorních a potenciálně zranitelných skupin pacientů (viz níže) a tedy i přes zastavení populačního růstu a šíření nákazy bude trvat vysoká zátěž nemocnic.

Ve srovnání regionů vykazují dlouhodobě vysoké denní průměru nárůstu nových případů Plzeňský, Pardubický a Liberecký kraj (všechny nad 100 / 100 tis. obyv., týdenní průměr). včerejší nárůst nad 100 případů na 100 tis. obyv. se týká většiny krajů Čech, přičemž nejvyšší hodnoty (stejně jako minulý týden) vykazuje Středočeský kraj. Růst v krajích Moravy je ve srovnání s českými regiony nižší, vysoké hodnoty jsou patrné v JMK, MSK a OLK.

Srovnání krajů dokumentuje následující tabulka


SUMARIZACE VÝVOJE V KRAJÍCH



Název kraje

Počet (%)

Počet na 100 tis. obyv.

Průměrný denní nárůst za týden celkem na 100 tis. obyv.

Průměrný denní nárůst za týden ve věku 65+ na 100 tis. obyv. 65+

Středočeský kraj

1,536 (14.7 %)

110.9

145.7

96.4

Hlavní město Praha

1,148 (11.0 %)

86.7

108.2

79.3

Jihomoravský kraj

950 (9.1 %)

79.7

88.5

66.0

Moravskoslezský kraj

941 (9.0 %)

78.4

70.3

52.7

Ústecký kraj

911 (8.7 %)

111.0

125.4

93.5

Jihočeský kraj

825 (7.9 %)

128.1

123.1

86.4

Plzeňský kraj

794 (7.6 %)

134.6

161.6

119.2

Pardubický kraj

787 (7.5 %)

150.6

141.4

103.3

Liberecký kraj

664 (6.3 %)

149.7

149.7

106.9

Olomoucký kraj

610 (5.8 %)

96.5

87.5

61.8

Královéhradecký kraj

506 (4.8 %)

91.7

125.3

82.8

Kraj Vysočina

413 (3.9 %)

81.0

95.9

73.4

Zlínský kraj

297 (2.8 %)

51.0

61.1

46.0

Karlovarský kraj

69 (0.7 %)

23.4

93.0

95.2

Neznámo

15 (0.1 %)











Ve srovnání okresů, včetně Prahy, vykazují vysoké absolutní nárůsty počtu případů: Praha (1148), Olomouc (305), Pardubice (290), Plzeň-město (253), Strakonice (247), Česká Lípa (231), Mladá Boleslav (228), Brno-město (227), Frýdek-Místek (224), Ústí nad Orlicí (211), Děčín (201), Karviná (195), Kladno (194), Praha-východ (188), Liberec (180).

K půlnoci je evidováno 110 úmrtí, z toho 109 je hlášeno z nemocnic.

Včera bylo nově diagnostikováno 1 532 nových pacientů ve věku 65+ (14,3 % celku) a dále 587 nových pacientů ve věku 75+ (5,6 % celku).

Zátěž nemocnic: počet nově přijatých byl nahlášen ve výši cca 660 (průběžná data: z toho 402 ve věku 65+ a 192 ve věku 75+) - registrujeme celkem 8 478 všech hospitalizovaných pacientů.

V zátěži nemocnic se bohužel naplnila predikce, kterou jsem posílal o weekendu a počty nových příjmů se v pracovních dnech vrátily k původní dynamice. Celkové počty hospitalizovaných byly po weekendu částečně dohlášeny z nemocnic a zejména z velké části narostly v důsledku nových příjmů. Nárůst trvá i na intenzivní péči, na JIP je registrováno >1650 pacientů. Zátěž nemocnic je tedy nadále enormní a v následujících pracovních dnech tento stav bude pokračovat, neboť v prevalenci je nově diagnostikováno velmi mnoho potenciálně zranitelných pacientů.

Nemocniční data budou upřesněna v ranním hlášení z nemocnic.

S úctou L. Dušek

