Vážené kolegyně a kolegové, dobrý den - posílám prosím v přílohách po týdnu komplet aktualizované všechny analýzy a výsledky sledování COVID-19 ve školách, v populaci pedagogů, dětí a mladistvých. Obě prezentace jsou uvnitř doplněny průběžnými závěry a proto níže uvádím jen stručné shrnutí.

Soubor "testy-skoly-aktualizace" je doplněn i daty v MS Excel.

  *   Soubor potvrzuje závěry z předchozích aktualizací - tedy stabilní situaci bez viditelného růstu rizika ve školách všech typů, resp. u žáků všech věkových kategorií.
  *   V posledním hodnoceném období (31.5. – 13.6.) je situace stabilizovaná, počty zachycených nákaz ve školách klesají nebo se ve většině krajů drží na úrovni dlouhodobého průměru. Zvýšené počty nákaz u dětí a mladistvých vykazují kraje s celkově vyšší virovou zátěží (LBK, ZLK, JČK), nikde avšak epidemie ve věkových kategoriích 5 -19 let neroste.
  *   Relativní pozitivita prováděných testů je velmi nízká, a to i u testů indikovaných (v drtivé většině PCR) - i tento indikátor ukazuje na klesající sílu epidemie.
  *   Virová nálož ve věkových kategoriích mladistvých (cca 15–19 let) kopíruje celkovou situaci v dospělé populaci -> proto jsou hodnoty významně zvýšené nad průměr ČR v krajích, kde je virová zátěž vyšší – zejména JČK, LBK a částečně ZLK. Ve všech těchto krajích ale nové záchyty dlouhodobě klesají, byť pomaleji než v celé ČR.

Z výsledků realizovaných testů není patrná žádná významná odchylka od dosud reportovaných dat.

  *   Naprostá většina AG testů u dětí je konfirmována a tedy do centrální databáze jsou hlášeny již jako testy primárně na bázi PCR výsledku. Primární záznamy AG testů u symptomatických dětí bez konfirmace pocházejí hlavně z období těsně po 12.4., nyní tvoří již jen cca 1% - 3% všech záznamů pozitivit u dětí a mladistvých.
  *   Ne všechny záchyty ve školách jsou konfirmací a šetřením KHS potvrzeny jako související se školou a na druhé straně rovněž v populaci jsou zachytávány nákazy, které se zpětně jako asociované se školou prokáží.

Důležité je, že všechny pozitivně potvrzené případy jsou šetřeny epidemiology na KHS. Tato šetření umožňují odlišit žáky pravděpodobně nakažené v souvislosti se školní docházkou. U dětí ve věku 5 – 11 let, které jsou ve škole nejdéle, prokázalo epidemické šetření KHS u 30 % ze všech zachycených nákaz souvislost se školou. Dále tento podíl nákaz souvisejících se školou klesá k 20 % (věková kategorie 12 – 15 let) a k 3 % (věková kategorie 16 – 19 let).

  *

Soubor "Analyza-deti-skoly" shrnuje zejména výsledky šetření KHS, nahlášené události a potenciálně rizikové záchyty ze všech typů škol.

  *   Tyto zcela nezávislé zdroje dat potvrzují závěry z analýzy testů (viz výše) -> tedy, že provoz škol probíhá bez problémů a bez eskalace počtu rizikových událostí: po 12.4. je z KHS týdně hlášeno cca 20 - 30 událostí, typicky s velmi malým počtem nakažených osob (4 - 6), tedy včas podchycených.
  *   Na vývoji se zatím rizikově neprojevilo ani rozvolňování opatření, ani postupné otevírání jednotlivých stupňů škol, včetně středních.
  *   Situace je nadále velmi klidná i v populaci pedagogů, zejména vlivem vysokého stupně proočkovanosti

S úctou L. Dušek

