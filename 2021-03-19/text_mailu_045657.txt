Vážené kolegyně a kolegové, dobrý den – posílám prosím nový report s včerejšími aktualizovanými daty z centrálního systému COVID19/ISIN, aktualizované trendy a přehled dle krajů

Za včerejší den evidujeme v systému celkem 10 576 nových případů onemocnění COVID-19. Jde o počet případů, který odpovídá brždění epidemie v mezi-týdenním srovnání – průměrný záchyt z čtvrtka a pátku minulého týdne byl 13093 potvrzených případů (oba dny je lépe zprůměrovat, protože mezi nimi došlo k přesunu části vzorků z logistických důvodů).

 Hodnota reprodukčního čísla zůstává pod hranicí 1, aktuálně je rovna 0,93.

Na výši pozitivních záchytů se do určité míry podílí i masivní plošné testování, prováděné antigenní testy generují cca 17 - 20 % pozitivních diagnóz. Denní počty AG testů nyní překračují průměrnou hodnotu 130 000.

Stále bohužel registrujeme vysoké počty potenciálně zranitelných pacientů, měřeno počtem a také podílem seniorních věkových kategorií:

  *   Včera bylo nově diagnostikováno 1 582 nových pacientů ve věku 65+ (15,0 % celku) a dále 604 nových pacientů ve věku 75+ (5,7 % celku). Tyto kategorie pacientů tvoří přibližně stále stejný podíl celkového počtu nově diagnostikovaných (cca 15–16 %).

Srovnání krajů dokumentuje následující tabulka

SUMARIZACE VÝVOJE V KRAJÍCH



Název kraje

Počet (%)

Počet na 100 tis. obyv.

Průměrný denní nárůst za týden celkem na 100 tis. obyv.

Průměrný denní nárůst za týden ve věku 65+ na 100 tis. obyv. 65+

Středočeský kraj

1,559 (14.7 %)

112.6

117.6

85.0

Ústecký kraj

1,089 (10.3 %)

132.6

116.5

92.9

Hlavní město Praha

1,047 (9.9 %)

79.1

81.7

68.8

Jihočeský kraj

1,024 (9.7 %)

159.0

126.5

93.4

Moravskoslezský kraj

1,004 (9.5 %)

83.6

73.4

53.0

Jihomoravský kraj

987 (9.3 %)

82.8

83.8

63.9

Plzeňský kraj

667 (6.3 %)

113.1

117.0

87.1

Olomoucký kraj

609 (5.8 %)

96.4

87.2

68.5

Pardubický kraj

573 (5.4 %)

109.6

123.1

85.0

Kraj Vysočina

544 (5.1 %)

106.7

97.3

63.1

Liberecký kraj

441 (4.2 %)

99.4

132.4

97.9

Zlínský kraj

396 (3.7 %)

68.0

67.3

51.1

Královéhradecký kraj

376 (3.6 %)

68.2

80.9

60.1

Karlovarský kraj

236 (2.2 %)

80.1

55.3

51.3

Neznámo

24 (0.2 %)









Velmi vysoký denní přírůstek přepočítaný na 100tis. obyvatel vykázal kraj Jihočeský (159) a Ústecký (132). Dlouhodobě vysoké denní průměry pozitivních případů vykazuje většina krajů Čech, moravské regiony registrují průměrný denní záchyt (počítáno za týden) pod 100 případů na 100tis. obyvatel.

Ve srovnání okresů, včetně Prahy, vykazují vysoké absolutní nárůsty počtu případů: Praha (1047), Olomouc (302), Ostrava-město (267), České Budějovice (233), Mladá Boleslav (222), Jindřichův Hradec (213), Kladno (209), Brno-město (207), Karviná (202), Plzeň-město (189), Děčín (185), Ústí nad Orlicí (184), Praha-východ (175), Frýdek-Místek (175), Český Krumlov (168).

K půlnoci je evidováno 101 úmrtí, z toho 99 hlášeno z nemocnic.

Zátěž nemocnic: počet nově přijatých byl nahlášen ve výši vyšší než 570 pacientů (průběžná data: z toho 366 ve věku 65+ a 207 ve věku 75+) - registrujeme celkem 8 773 všech hospitalizovaných pacientů, což je mírný pokles proti hodnotě hlášené v uplynulých dnech. počet pacientů na JIP stále překračuje hodnotu 1 800. Zátěž nemocnic tak naplnila predikce pro tento týden a zůstává enormně vysoká, nicméně jde víceméně o stagnaci, plošně již počty hospitalizovaných neeskalují.

Nemocniční data budou upřesněna v ranním hlášení z nemocnic.

S úctou L. Dušek

