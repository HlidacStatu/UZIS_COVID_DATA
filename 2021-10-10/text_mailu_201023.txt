Vážené kolegyně a kolegové, dobrý den – posílám prosím plnou sadu reportů a analýz, mapy a soubory s daty o proočkovanosti obcí, ORP a regionů.

Na úvod opět upozorňuji, že zejména ve velmi malých sídlech, obcích, může v čase dojít i ke zpětné mírné korekci proočkovanosti - a to i tak že tato mírně poklesne. V nejmenších sídlech je každý člověk na hodnotách viditelný a zpětně může dojít ke korekcím záznamů o bydlišti či změně validací dat.

NOVÁ AKTUALIZACE BOHUŽEL OPĚT UKAZUJE JEN MALÝ POSUN PROTI SITUACI PŘED TÝDNEM, TEDY POPULAČNÍ HODNOTY I POČTY MÉNĚ PROOČKOVANÝCH BCÍ, ORP JSOU VELMI PODOBNÉ. PROOČKOVANOST SE SICE ZLEPŠUJE, TÝDENNÍ ZMĚNY JSOU ALE VELMI MALÉ.

  *   Soubor 01, Příloha 01 - shrnuje primární data dle jednotlivých obcí, a to celkem a také s rozlišením věkových kategorií.
     *   Evidujeme cca 499 012 neočkovaných seniorů ve věku 60+ (z nich cca 86 521 má záznam o prodělání nemoci) - počet pravděpodobně nechráněných seniorů 60+ je tak k dnešku 412 491 -> je to pokles o cca 2,5 tisíce oproti situaci před týdnem
     *   Ve věkové kategorii 65+ je takto pravděpodobně nechráněných 283 376 osob, i zde registrujeme pokles v čase, mezi týdny o cca 2 tisíce

     *   Počet nechráněných seniorů tak v čase klesá velmi pomalu, stále jde o poměrně významnou kohortu, která může být v podzimních měsících snadno nakažena s rizikem těžkého průběhu nemoci.
     *   Nízkou proočkovanost seniorů 60+ (50% populace a méně) hlásí 15 obcí z různých krajů; situace je téměř stejná jako před týdnem:

Stav k 09.10.2021
Věk 60+ let
Kraj    Obec    populace        očkovaní        neočkovaní
CZ072 Zlínský kraj      Vyškovec        30      26,7%   22
CZ032 Plzeňský kraj     Chlumy  73      34,2%   48
CZ032 Plzeňský kraj     Hvožďany (Domažlice)    10      40,0%   6
CZ063 Kraj Vysočina     Hornice 19      42,1%   11
CZ041 Karlovarský kraj  Vřesová 40      42,5%   23
CZ032 Plzeňský kraj     Hamry (Klatovy) 40      45,0%   22
CZ041 Karlovarský kraj  Nová Ves (Sokolov)      42      47,6%   22
CZ071 Olomoucký kraj    Podolí (Přerov) 57      49,1%   29
CZ053 Pardubický kraj   Tetov   59      49,2%   30
CZ020 Středočeský kraj  Těchařovice     8       50,0%   4
CZ032 Plzeňský kraj     Štítov  14      50,0%   7
CZ042 Ústecký kraj      Zálužice        20      50,0%   10
CZ042 Ústecký kraj      Býčkovice       68      50,0%   34
CZ042 Ústecký kraj      Staňkovice (Litoměřice) 4       50,0%   2
CZ053 Pardubický kraj   Selmice 38      50,0%   19

Soubor 02 je krátkou popisnou prezentací, která opět potvrzuje, že problém s doočkováním seniorních skupin je zejména ve velmi malých a geograficky odlehlých sídlech, naopak proočkovanost mladších věkových kategorií (35 let a méně je cca 52% ve všech typech sídel)


  *   Soubory 03 shrnují proočkovanost z pohledu ORP - zejména jsou zde identifikovány oblasti, kde spolu sousedí více obcí s nízkou úrovní proočkovanosti
  *   Soubory 04-05 jsou aktualizované a doplněné mapové podklady

Příloha 02 obsahuje sumární tabulky s daty o osobách, které prodělaly COVID - je zde kvantifikováno kolik z nich je již očkovaných - po krajích, dle věkových skupin

     *   Celkem evidujeme 1 665 943 osob se záznamem o prodělané nemoci a z nich 943 004 osob má alespoň jednu dávku očkování (tj. cca 56,6%)

Nejvíce rizikové ORP (s kumulací více než 50 % vzájemně blízkých nebo sousedících obcí s malou proočkovaností) shrnuje následující tabulka (více viz soubory 03):
Kraj    ORPkod  ORP     Počet obcí v ORP        Obce s proočkovaností < 56 %    Podíl obcí s proočkovaností < 56 %
CZ080 Moravskoslezský kraj      8010    Jablunkov       12      9       75%
CZ071 Olomoucký kraj    7102    Jeseník 24      16      67%
CZ072 Zlínský kraj      7206    Rožnov pod Radhoštěm    9       6       67%
CZ053 Pardubický kraj   5305    Králíky 5       3       60%
CZ072 Zlínský kraj      7201    Bystřice pod Hostýnem   14      8       57%
CZ031 Jihočeský kraj    3106    Kaplice 15      8       53%
CZ053 Pardubický kraj   5306    Lanškroun       22      11      50%


Situace se mírně zlepšila v obcích v ORP Jablunkov

Přeji všem krásný nedělní večer

S úctou L. Dušek



