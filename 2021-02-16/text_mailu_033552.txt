Vážené kolegyně a kolegové, dobrý den – posílám prosím nový report s včerejšími aktualizovanými daty z centrálního systému COVID19/ISIN, aktualizované trendy a přehled dle krajů.

Za včerejší den evidujeme v systému celkem 8 745 nových případů onemocnění COVID-19. Jde o hodnotu zahajující pracovní týden s předpokládanou srovnatelnou náloží testů – nicméně opět vyšší než průměr týdne předchozího. Potvrzuje tak rychlejší šíření a návrat epidemie k růstu, který se tento týden projeví více než v týdnu minulém. Aktuální hodnota reprodukčního čísla se nezměnila a pohybuje se v intervalu 1,04 - 1,06 (dle odhadu EpiEstim).

Srovnání denních nárůstů v jednotlivých regionech shrnuje následují tabulka

Název kraje

Počet

%

Počet na 100 tis. obyv.

Průměrný denní nárůst za týden celkem na 100 tis. obyv.

/ skupina 65+ na 100 tis. obyv. 65+

Středočeský kraj

1 337

15,3 %

96,5

85,0 / 61,1

Hlavní město Praha

1 061

12,1 %

80,1

71,1 / 51,0

Královéhradecký kraj

857

9,8 %

155,4

146,1 / 103,1

Plzeňský kraj

779

8,9 %

132,1

107,0 / 75,0

Pardubický kraj

695

7,9 %

133,0

100,6 / 67,3

Moravskoslezský kraj

657

7,5 %

54,7

44,5 / 35,6

Jihomoravský kraj

647

7,4 %

54,3

51,7 / 40,7

Ústecký kraj

609

7,0 %

74,2

65,5 / 46,8

Olomoucký kraj

549

6,3 %

86,9

54,9 / 39,4

Liberecký kraj

479

5,5 %

108,0

91,1 / 63,6

Jihočeský kraj

388

4,4 %

60,2

56,4 / 48,3

Kraj Vysočina

253

2,9 %

49,6

48,1 / 37,4

Zlínský kraj

214

2,4 %

36,7

33,1 / 23,0

Karlovarský kraj

212

2,4 %

71,9

147,8 / 134,4

Neznámo

8

0,1 %

-

-

Vysoké hodnoty denních nárůstů připadají průměrně opět na kraj Královéhradecký a Karlovarský, rizikovost jejich situace trvá a mírně narůstá (oba regiony přesahují denní průměrný nárůst 146/100tis. obyv.). V obou případech se růst týká i zranitelných skupin obyvatel. Nově se ve významném rizikovém trendu objevuje i kraj Plzeňský a zcela nově také kraj Pardubický, kde denní průměrný počet nově diagnostikovaných přesáhnul hodnotu 100 na 100 tis. obyvatel. I v těchto regionech pozorujeme zásah potenciálně zranitelných skupin obyvatel, byť ne v tak rizikovém trendu jako v KVK a KHK.

Ve srovnání okresů vykazují vysoké hodnoty (≥ 150) případů v okresech: Praha (1061), Pardubice (272), Hradec Králové (265), Plzeň-město (227), Olomouc (215), Mladá Boleslav (215), Ústí nad Orlicí (204), Jičín (184), Trutnov (174), Kladno (173), Liberec (163), Praha-východ (161), Brno-město (156), Chrudim (153).

K půlnoci je evidováno 62 úmrtí, z toho 57 z nemocnic.

Včera bylo nově diagnostikováno 1282 nových pacientů ve věku 65+ (14,7 % celku) a dále 552 nových pacientů ve věku 75+ (6,3 % celku). Počty nově nakažených a potenciálně zranitelných osob tak opět vystoupaly k hodnotám podobným jako v minulém týdnu a bohužel tak povedou také ke srovnatelným, mírně vyšším, příjmům do nemocnic.

Zátěž nemocnic: počet nově přijatých byl k půlnoci nahlášen ve výši 431 příjmů (průběžná data, z toho 272 ve věku 65+, 146 ve věku 75+). Nové příjmy jsou stále do značné části kompenzovány velmi vysokým počtem propouštěných pacientů, i tak ale došlo v zátěži nemocnic ihned na počátku týdne k návratu k původním hodnotám a číslům – celkem registrujeme 5 990 všech hospitalizovaných pacientů s COVID-19. Bude upřesněno v ranním hlášení z nemocnic.

S úctou L. Dušek

