Vážené kolegyně a kolegové, dobrý den – posílám prosím ranní hlášení z nemocnic, data uzavřená k půlnoci. V přílohách mailu souhrnné reporty včetně přehledu zátěže nemocnic po zařízeních a po krajích. Níže potom číselný strukturovaný souhrn.

Data za první pracovní den týdne potvrdila očekávaný návrat k zátěži nemocnic srovnatelné s minulým týdnem. Tento týden je dle predikcí bohužel nutné očekávat průměrní denní příjmy v počtu 400 - 450, ve vrcholových dnech zátěže i vyšší. Celkové počty hospitalizovaných se vrátily na úroveň minulého týdne (5 990) a nelze vyloučit jejich další růst tento, nebo spíše příští týden (epidemie otáčí k růstu a roste relativní pozitivita klinicky indikovaných testů).

Rizikovost vývoje zejména odráží zátěž intenzivní péče a ta stále setrvale narůstá. Nyní probíhá 1126 hospitalizací na lůžkách JIP, z toho 557 s podporou UPV a 17 x ECMO. Hodnoty jsou vyšší než na konci minulého týdne, zátěž roste a má svůj původ v nekontrolovaném komunitním šíření mezi zranitelnými skupinami obyvatel. Zátěž JIP je vysoká celorepublikově, zejména však v nejvíce zatížených regionech – kraje Karlovarský Plzeňský, Královéhradecký, rostoucí trend v kraji Pardubickém.

Níže je prosím celkový souhrn hodnot v číslech

S úctou L. Dušek



Celkový souhrn situace v ČR:

  *   Celkem hospitalizovaných bylo včera 5 990.
  *   Hospitalizovaní tvoří 5,8 % z celkem pozitivních.
  *   Těžký průběh onemocnění a na JIP je hlášeno u 1126 osob, 557x UPV, 17x ECMO.
  *   Podíl osob v těžkém stavu z celkového počtu hospitalizovaných je 18,9 %.
  *   Potvrzeno 57 úmrtí. Průměrný věk 79 let.


Nově přijatí a propuštění pacienti:

  *   Celkem 474 nových příjmů, průměrný věk 67 let, těžký stav je hlášen 43x, jinak převažuje stav střední (269).
  *   Nejvíce příjmů bylo v HMP (74), MSK (59), ULK (57).
  *   15.2. bylo dohlášeno 464 propuštění pacientů.


Zátěž dle krajů a nemocnic:

  *   Nejvíce pacientů je v HMP (900-> z toho na JIP 192), v HKK (548 -> z toho na JIP 125) a JMK (565 -> z toho na JIP 122).
  *   UPV potřebuje nejvíce pacientů v HMP (93), HKK (61), JMK (59).
  *   Nejvíce pacientů je v nemocnicích (>70):

Fakultní nemocnice Plzeň (231), Fakultní nemocnice Hradec Králové (187), Fakultní Thomayerova nemocnice (164), FN Na Bulovce (156), Nem. Pardubického kraje, a.s., Pardubická nem. (148), Fakultní nemocnice v Motole (139), Fakultní nemocnice Královské Vinohrady (133), Krajská nemocnice Liberec, a.s. (125), Oblastní nemocnice Náchod a.s. (122), Fakultní nemocnice Brno (115), Nemocnice České Budějovice, a.s. (114), Krajská nemocnice T. Bati, a. s. (111), KZ, a.s., Masarykova nem. Ústí n. L., o.z. (109), KKN a.s., Nemocnice Karlovy Vary (92), Všeobecná fakultní nemocnice v Praze (84), Slezská nemocnice v Opavě, příspěvková organizace (79), Nemocnice Jablonec nad Nisou, p.o. (78), Oblastní nemocnice Kolín, a.s. (78), Fakultní nemocnice U sv. Anny v Brně (77), ÚVN - Vojenská fakultní nemocnice Praha (77), KKN a.s., Nemocnice Cheb (75), Fakultní nemocnice Olomouc (74), Oblastní nemocnice Jičín a.s. (71), Fakultní nemocnice Ostrava (70).


Dostupné kapacity dle dispečinku IP:

  *   UPV - volná kapacita (753 lůžek), tj. 32,8 % celku, ECMO - volná kapacita (43 přístrojů), tj. 51,2 % celku.
  *   JIP lůžka: volná kapacita COVID+ 184 lůžek (+ volná kapacita pro COVID- pacienty 477 lůžek).
  *   Stand. lůžka s O2: volná kapacita COVID+ 948 lůžek (+ volná kapacita pro COVID- pacienty 4 389 lůžek).

