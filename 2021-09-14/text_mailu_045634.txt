Vážené kolegyně a kolegové, dobrý den – posílám prosím souhrnnou prezentaci o stavu epidemie a o jejím vývoji, doplněnou souhrnem o vývoji vakcinace. Souhrnnou zprávu jsem z důvodu velikosti převedl do pdf.

Epidemie postupně sílí a souhrn za minulý týden a delší uplynulé období to potvrzují. Již delší dobu je trend rostoucí, což se promítá i do odhadů R, které významně převyšují 1. Nepochybně bude nárůst počtu nových případů nadále pokračovat, protože po 1.9. se do něj začne promítat návrat velké části populace do normálního pracovního režimu. Skutečný efekt nárůstu bychom měli pozorovat právě v tomto a dalším týdnu, tedy cca 14 dní po porvním zářijovém týdnu.

Nákaza se šíří nadále zejména mezi mladými lidmi, tento trend je dlouhodobě trvalý, nejvíce zatíženo věkovou kategorií je třída 16 - 30 let. Růst ale pozorujeme i ve skupinách starších, typicky do 45 let věku.

  *   Nadále platí že cca 75 - 80% nově nakažených jsou lidé neočkovaní. Uvážíme-li vysoký podíl osob očkovaných v populaci, tak jde o jasný důkaz stále fungujícího ochranného efektu vakcín
  *   Výskyt a záchyt nákaz může být samozřejmě ovlivněn testováním, stejný a silnější ochranný efekt je ale patrný na zátěži nemocnic, zejména JIP, kde jsou nárůsty počtu nově nakažených stále velmi nízké a podílí se na nich také zcela většinově lidé neočkovaní nebo s nedokončeným očkováním

Variantní predikce vývoje zátěže nemocnic jsem již posílal v neděli, současný trend ukazuje na realistický scénář, kdy bude docházet k nárůstu počtu hospitalizovaných. Zatím ale v žádné z regionů není patrná vysoce riziková eskalace šíření, ukazatele růstu epidemie se drží v relativně přijatelných nebo přímo bezpečných hodnotách (např. relativní pozitivita testů apod.). Zejména zátěž JIP z důvodu COVID není riziková, počty pacientů vyžadujících vysoe intenzivní péči zůstávají v nízkých jednotkách týdně.

S úctou L. Dušek

