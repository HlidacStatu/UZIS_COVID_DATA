Vážené kolegyně a kolegové, dobrý den – posílám prosím nový report s včerejšími aktualizovanými daty z centrálního systému COVID19/ISIN, aktualizované trendy a přehled dle regionů.

Za včerejší den evidujeme v systému celkem 2 942 nových případů onemocnění COVID-19. Jde o hodnotu ze středy, která je dle očekávání nižší než hodnota úterní (úterý je z logistických důvodů vždy dnem s nejvyššími záchyty) a ukazuje i v mezi týdenním srovnání na další významné zpomalování epidemie. Odpovídající hodnota z minulého týdne je 3 714.

Hodnota reprodukčního čísla 0,85, dlouhodobě osciluje mezi 0,7 - 0,9 a rovněž ukazuje na zpomalování šíření nákazy v populaci.

Včera bylo nově diagnostikováno 411 nových pacientů ve věku 65+ (14,0 % celku) a dále 145 nových pacientů ve věku 75+ (4,9 % celku). I tyto hodnoty poklesly v korelaci s vývojem celkového počtu záchytů.

Srovnání krajů dokumentuje následující tabulka
SUMARIZACE VÝVOJE V KRAJÍCH

Název kraje
Počet (%)
Počet na 100 tis. obyv.
Průměrný denní nárůst za týden celkem na 100 tis. obyv.
Průměrný denní nárůst za týden ve věku 65+ na 100 tis. obyv. 65+
Moravskoslezský kraj
367 (12.5 %)
30.6
29.7
20.6
Zlínský kraj
341 (11.6 %)
58.5
40.3
32.3
Jihočeský kraj
297 (10.1 %)
46.1
34.7
23.2
Jihomoravský kraj
289 (9.8 %)
24.2
25.1
19.9
Ústecký kraj
285 (9.7 %)
34.7
32.2
27.5
Středočeský kraj
271 (9.2 %)
19.6
21.5
12.7
Hlavní město Praha
265 (9.0 %)
20.0
19.3
13.1
Olomoucký kraj
216 (7.3 %)
34.2
30.6
20.4
Pardubický kraj
171 (5.8 %)
32.7
27.2
20.2
Kraj Vysočina
142 (4.8 %)
27.9
32.6
22.1
Liberecký kraj
104 (3.5 %)
23.4
22.8
18.0
Plzeňský kraj
103 (3.5 %)
17.5
15.7
12.2
Královéhradecký kraj
49 (1.7 %)
8.9
9.2
6.8
Karlovarský kraj
39 (1.3 %)
13.2
8.1
6.6
Neznámo
3 (0.1 %)




Hranici 7denní kumulativní incidence 100/100 tis. obyv. podkročily nadále pouze kraje Karlovarský a Královéhradecký, nicméně kontinuálně se k touto vývoji blíží hodnoty kraje Plzeňského, částečně a pomalu také Praha a Středočeský kraj. Vysoké hodnoty naopak vykazují kraje Zlínský, Vysočina, Olomoucký, Ústecký a Moravskoslezský. V Zlínském kraji hodnoty stále oscilují na relativně vysoké a rizikové úrovni, což se promítá i do hodnot počtu hospitalizovaných pacientů. Jde o kraj, který byl zasažený zrychleným šířením epidemie po 1.1. 2021 jako poslední, a situace zde stále není jednoznačně v klesajícím trendu. Podobně vysoké hodnoty vykazují i kraje Jihočeský a Vysočina.

Ve srovnání okresů včetně Prahy vykazují nejvyšší nové denní záchyty: Praha (265), Zlín (186), České Budějovice (108), Ostrava-město (106), Olomouc (91), Vsetín (80), Frýdek-Místek (76), Brno-město (76), Pardubice (70), Karviná (68), Děčín (62), Opava (58), Teplice (57), Tábor (52), Česká Lípa (48).

K půlnoci evidováno 25 úmrtí, z toho 24 je hlášeno z nemocnic.

Zátěž nemocnic: počet nově přijatých byl nahlášen ve výši cca 204 pacientů (průběžná data: z toho 119 ve věku 65+ a 46 ve věku 75+).

  *   počty nově přijímaných pacientů nadále klesají a ve shodě s predikcemi se pohybují v hodnotách významně nižších než 300. Očekávatelný průměr celého tohoto týdne bude pod 250 denně nově přijímaných k hospitalizaci

Celkem nyní registrujeme 3 909 všech hospitalizovaných pacientů, - hodnota po pondělním jednorázovém nárůstu denně klesá. Dlouhodobější pokles ve srovnání s průměrem minulého týdne evidujeme i z jednotek intenzivní péče – zde aktuálně registrujeme cca 923 pacientů na JIP.

Data o hospitalizacích budou upřesněna v ranním hlášení z nemocnic.

S úctou L. Dušek

