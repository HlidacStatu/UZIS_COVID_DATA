Vážené kolegyně a kolegové, dobrý den – posílám prosím nový report s včerejšími aktualizovanými daty z centrálního systému COVID19/ISIN, aktualizované trendy a přehled dle kraj.

Za včerejší den evidujeme v systému celkem 5 522 nových případů onemocnění COVID-19. Tato hodnota je prvním měřením "normálního" pracovního dne po Velikonocích a ukazuje na další zpomalování epidemie. Samozřejmě pro finální vyhodnocení bude rozhodující počet provedených testů, ty nyní ještě nejsou z noci kompletně dohlášeny – avšak i v mezitýdenním srovnání jde o záchyt potvrzující další sestupný trend (pro srovnání minulý týden bylo v pondělí potvrzeno 6 934 případů, v úterý bylo potvrzeno 8 629 případů).

V důsledku klesajícího počtu záchytů klesla i hodnota reprodukčního čísla, tato ale zachycuje zpětně i velikonoční období a je tedy zkreslena výpadkem testování ve volných dnech. Aktuálně je hodnota reprodukčního čísla je rovna 0,67.

Včera bylo nově diagnostikováno 811 nových pacientů ve věku 65+ (14,5 % celku) a dále 303 nových pacientů ve věku 75+ (5,5 % celku). I tyto záchyty potenciálně zranitelných skupin pacientů klesají úměrně celkovému počtu záchytů a potvrzují tak věrohodnost celkového klesajícího trendu.

Srovnání krajů dokumentuje následující tabulka

SUMARIZACE VÝVOJE V KRAJÍCH



Název kraje

Počet (%)

Počet na 100 tis. obyv.

Průměrný denní nárůst za týden celkem na 100 tis. obyv.

Průměrný denní nárůst za týden ve věku 65+ na 100 tis. obyv. 65+

Moravskoslezský kraj

742 (13.4 %)

61.8

38.9

33.9

Středočeský kraj

738 (13.4 %)

53.3

36.9

25.8

Ústecký kraj

567 (10.3 %)

69.1

48.8

44.4

Jihomoravský kraj

559 (10.1 %)

46.9

35.7

29.9

Hlavní město Praha

465 (8.4 %)

35.1

31.3

22.1

Olomoucký kraj

455 (8.2 %)

72.0

38.4

29.8

Jihočeský kraj

449 (8.1 %)

69.7

46.9

42.7

Pardubický kraj

427 (7.7 %)

81.7

49.2

33.7

Liberecký kraj

266 (4.8 %)

60.0

40.1

31.3

Plzeňský kraj

259 (4.7 %)

43.9

30.2

23.5

Kraj Vysočina

259 (4.7 %)

50.8

51.8

39.2

Zlínský kraj

176 (3.2 %)

30.2

43.1

39.4

Královéhradecký kraj

128 (2.3 %)

23.2

19.6

17.0

Neznámo

17 (0.3 %)







Karlovarský kraj

15 (0.3 %)

5.1

13.4

13.1



 Nejvyšší denní přírůstky v přepočtu na 100 tis. obyvatel registrují kraje PAK, LBK, USK, OLK, MSK, JHČ. Je patrné, že mezi kraji s vysokými přírůstky jsou i regiony Moravy a Slezska, záchyty z úterý ukazují na mizení dlouhodobého gradientu "západ -> východ" země. Nadále velmi nízké přírůstky registrují původně na počátku roku nejvíce zatížené kraje KVK, HKK.

Ve srovnání okresů, včetně Prahy, vykazují vysoké absolutní nárůsty počtu případů: Praha (465), Olomouc (230), Ostrava-město (201), Frýdek-Místek (180), Ústí nad Orlicí (169), Karviná (159), Hodonín (140), Brno-město (130), České Budějovice (121), Děčín (119), Svitavy (107), Plzeň-město (107), Litoměřice (105), Teplice (104), Praha-východ (104).

K půlnoci je evidováno 53 úmrtí, všechna jsou hlášena z nemocnic.

Zátěž nemocnic: počet nově přijatých byl nahlášen ve výši převyšující 430 pacientů (průběžná data: z toho 262 ve věku 65+ a 129 ve věku 75+). Počet je významně vyšší, než bylo hlášeno o Velikonocích, což je běžný jen po delším období volna. Nemocnice také částečně dohlásily celkové počty lehčích hospitalizací z neděle a pondělí.

Celkem nyní registrujeme 6 744 všech hospitalizovaných pacientů.

Určitý pokles ve srovnání s obdobím před Velikonocemi je nadále hlášen z jednotek intenzivní péče – zde aktuálně registrujeme 1 314 pacientů na JIP.

Data o hospitalizacích budou upřesněna v ranním hlášení z nemocnic.

S úctou L. Dušek

