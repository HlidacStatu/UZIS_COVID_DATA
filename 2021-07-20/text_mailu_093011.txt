Vážené kolegyně a kolegové, dobrý den - posílám prosím souhrnnou prezentaci o stavu epidemie po uplynulém týdnu + přehled dat o postupující vakcinaci.

Ze souhrnné prezentace vyplývá, že celková situace je proti minulému týdnu více méně beze změn - virová zátěž osciluje na týdenním počtu nově diagnostikovaných případů cca kolem 15 - 16 / 100 tis. obyvatel. Počty realizovaných testů jsou velmi reprezentativní a v čase srovnatelné, tedy i hodnocení časových trendů je relevantní.

Nákaza se šíří nadále zejména mezi mladými lidmi a nejvíce zatíženými regiony zůstávají Praha, Středočeský a Plzeňský kraj.

  *   šíření po okresech dále dokumentuji mapovými přílohami.

Je nepochybné, že šíření nákazy souvisí s novou variantou viru, která je nakažlivější než varianta předchozí a v některých krajích již převládá.  Ačkoli hlášení podezření na mutace není z laboratoří 100%, tak hlášení podezření na Delta mutaci již převyšuje Alpha mutaci a roste. Stále avšak platí pozitivní zpráva, že zásah potenciálně zranitelných skupin obyvatel je velmi malý, v těchto kategoriích jsou denně nově diagnostikovány pouze jednotky případů a zátěž nemocnic neroste v žádném z regionů. Zcela jednoznačně jde o efekt vysokého stupně proočkovanosti v těchto populačních kohortách, viz přílohy.

S úctou L. Dušek

