Vážené kolegyně a kolegové, dobrý den – posílám prosím nový report s včerejšími aktualizovanými daty z centrálního systému COVID19/ISIN, aktualizované trendy a přehled dle kraj.

Za včerejší den evidujeme v systému celkem 1 405 nových případů onemocnění COVID-19. Jde o záchyty z volného a svátečního dne, které samozřejmě nejsou nijak reprezentativní pro hodnocení trendů. De facto kopírují vývoj v jakési prodloužené neděli s oslabeným počtem testů. Z hlediska trendů počátek tohoto týdne tedy nepůjde hodnotit, v úterý a možná i středu lze očekávat vyšší nárůsty, které budou kompenzovat dlouhodobější výpadek testů.

Hodnota reprodukčního čísla je rovna 0,71. Ale i tento odhad je silně zatížen zkreslením nižšími záchyty v důsledku nižšího počtu testů a zřejmě i zájmem o testování ve svátek a po celý weekend. Soudě podle vývoje dalších ukazatelů bude skutečná hodnota R kolem 0,8 - 0,85.

Včera bylo nově diagnostikováno 288 nových pacientů ve věku 65+ (20,5 % celku) a dále 128 nových pacientů ve věku 75+ (9,1 % celku).

Srovnání krajů dokumentuje následující tabulka
SUMARIZACE VÝVOJE V KRAJÍCH

Název kraje
Počet (%)
Počet na 100 tis. obyv.
Průměrný denní nárůst za týden celkem na 100 tis. obyv.
Průměrný denní nárůst za týden ve věku 65+ na 100 tis. obyv. 65+
Středočeský kraj
229 (16.3 %)
16.5
42.1
30.9
Hlavní město Praha
185 (13.2 %)
14.0
34.5
25.2
Ústecký kraj
146 (10.4 %)
17.8
54.8
52.2
Moravskoslezský kraj
138 (9.8 %)
11.5
40.5
34.6
Kraj Vysočina
115 (8.2 %)
22.6
57.4
42.2
Jihočeský kraj
111 (7.9 %)
17.2
55.2
47.1
Zlínský kraj
103 (7.3 %)
17.7
52.0
42.7
Jihomoravský kraj
89 (6.3 %)
7.5
40.3
33.3
Pardubický kraj
88 (6.3 %)
16.8
52.3
36.9
Královéhradecký kraj
76 (5.4 %)
13.8
21.9
19.1
Plzeňský kraj
33 (2.3 %)
5.6
33.3
26.3
Liberecký kraj
32 (2.3 %)
7.2
43.7
34.6
Karlovarský kraj
31 (2.2 %)
10.5
16.5
13.3
Olomoucký kraj
27 (1.9 %)
4.3
38.0
30.0
Neznámo
2 (0.1 %)




Pokles hodnot ze svátečního pondělí je silně patrný ve všech krajích a do značné míry smazává rozdíly mezi nimi.

Ve srovnání okresů, včetně Prahy, vykazují vysoké absolutní nárůsty počtu případů: Praha (185), Ostrava-město (57), Zlín (54), České Budějovice (47), Praha-východ (46), Jihlava (43), Brno-město (38), Mladá Boleslav (36), Pelhřimov (30), Uherské Hradiště (29), Jičín (29), Děčín (29), Most (28), Pardubice (28), Svitavy (25).

K půlnoci je evidováno 54 úmrtí, všechna jsou hlášena z nemocnic.

Zátěž nemocnic: počet nově přijatých byl nahlášen ve výši mírně výše než + 230 pacientů (průběžná data: z toho 139 ve věku 65+ a 60 ve věku 75+). Počet nových příjmů byl v pondělí srovnatelný s hodnotami v sobotu a v neděli. Celkem registrujeme 5 709 hospitalizovaných pacientů.

Pokles je hlášen i na jednotkách intenzivní péče. Aktuálně registrujeme 1 252 pacientů na JIP.

Průběžná data nemocnic sice potvrzují pokles nemocniční zátěže, avšak zejména u celkových počtů hospitalizací je nutné počítat s jistou nedohlášeností hodnot, kterou nemocnice doplní v pracovním dni. Dále jsou data částečně posunutá z důvodu velmi vysokého počtu propuštěných. Po Velikonocích tedy očekáváme dočasně vyšší denní počty přijímaných a jakési nárazové vyrovnání původního trendu.

Data nemocnic budou upřesněna v ranním hlášení z nemocnic.

S úctou L. Dušek

