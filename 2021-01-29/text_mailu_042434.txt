Vážené kolegyně a kolegové, dobrý den - posílám prosím celkové přehledy o vakcinacích.

Z MZ nyní nemáme hlášeny žádné již distribuované nové dodávky - další dodávka je plánována na neděli 31.1. a bude distribuována do krajů 1.2.2021. Proto jsou zatím přiložené reporty 01A-B beze změny.
Celkem bylo ke dni 28. 1. 2021 (20:00) vykázáno 250 964 provedených očkování. U 28 120 osob bylo očkování ukončeno aplikací druhé dávky. Denní přehled vykázaných počtů očkování s rozlišením jednotlivých krajů, přehled dle prioritních skupin a dle věkových kategorií očkovaných shrnují datové přílohy 2 - 3.
Očkování sleduje stanovené prioritní skupiny. Jsou očkování zdravotničtí pracovníci (51,2 % celku), pracovníci a klienti sociálních služeb (18,2 %), senioři 80+ (21,4 %).  K 28. 1. 2021 bylo vykázáno očkování u 71 878 osob ve věku 80+, což představuje cca 16,3 % všech osob této prioritní kategorie. Postupuje také systém registrací a rezervací těchto seniorů. K očkování je rezervováno 79 767 seniorů 80+, což je cca 18,1 % této populační kategorie. Registraci provedlo 198 527 seniorů 80+, což je cca 45,0 %.

S úctou L. Dušek

