Vážené kolegyně a kolegové, dobrý den – posílám prosím nový report s včerejšími aktualizovanými daty z centrálního systému COVID19/ISIN, aktualizované trendy a přehled dle krajů

Za včerejší den evidujeme v systému celkem 11 083 nových případů onemocnění COVID-19. Počet nově potvrzených případů odpovídá snižujícímu se průměru tohoto pracovního týdne proti týdnu uplynulému – ve srovnání denních průměrů bude tento týden až o 2 000 níže. Brždění epidemie, resp. zastavení jejího růstu odpovídá hodnota reprodukčního čísla, která je aktuálně 0,91.

Výše uvedené srovnání mezi-týdenních změn je ovšem ovlivněno počtem realizovaných testů, v současnosti nabíhá velký objem testů v plošném testování firem a institucí a toto může časový vývoj v počtu diagnostikovaných ovlivnit a zkreslit. Proto je velmi důležité sledovat i jiné parametry – relativní pozitivitu zejména klinicky indikovaných testů a také strukturu nově diagnostikovaných ve smyslu rizikových faktorů u nově nakažených pacientů. Zde bohužel zprávy nejsou úplně pozitivní. Stále denně registrujeme vysoké počty nově nakažených seniorních a potenciálně zranitelných skupin pacientů (viz níže) a tedy i přes zastavení populačního růstu a šíření nákazy bude trvat vysoká zátěž nemocnic.

Nejvyšší absolutní počty nově nakažených pacientů jsou registrovány v Středočeském a Ústeckém kraji a v Praze. Nicméně dlouhodobé denní nárůsty standardizované na 100 tis. obyvatel vykazují v nejvyšších hodnotách stále kraje plzeňský, Pardubický a Liberecký. Karlovarský a Královéhradecký kraj v zátěži klesají.

Srovnání krajů dokumentuje následující tabulka

SUMARIZACE VÝVOJE V KRAJÍCH



Název kraje

Počet (%)

Počet na 100 tis. obyv.

Průměrný denní nárůst za týden celkem na 100 tis. obyv.

Průměrný denní nárůst za týden ve věku 65+ na 100 tis. obyv. 65+

Středočeský kraj

1,659 (15.0 %)

119.8

132.6

87.3

Ústecký kraj

1,127 (10.2 %)

137.3

125.8

90.4

Hlavní město Praha

1,094 (9.9 %)

82.6

98.3

73.4

Moravskoslezský kraj

947 (8.5 %)

78.9

67.4

48.8

Jihomoravský kraj

874 (7.9 %)

73.3

83.6

61.3

Plzeňský kraj

815 (7.4 %)

138.2

147.0

99.9

Jihočeský kraj

781 (7.0 %)

121.3

117.6

82.5

Liberecký kraj

709 (6.4 %)

159.8

140.6

90.1

Pardubický kraj

660 (6.0 %)

126.3

126.1

95.7

Olomoucký kraj

651 (5.9 %)

103.0

89.2

62.5

Kraj Vysočina

650 (5.9 %)

127.5

93.3

75.1

Královéhradecký kraj

524 (4.7 %)

95.0

106.8

68.7

Zlínský kraj

366 (3.3 %)

62.8

61.2

45.9

Karlovarský kraj

206 (1.9 %)

69.9

79.8

68.8

Neznámo

20 (0.2 %)









Ve srovnání okresů, včetně Prahy, vykazují vysoké absolutní nárůsty počtu případů: Praha (1094), Olomouc (290), Plzeň-město (276), Mladá Boleslav (251), Karviná (225), Jablonec nad Nisou (222), Liberec (218), Ústí nad Orlicí (216), Kolín (207), Jindřichův Hradec (207), Praha-východ (202), Žďár nad Sázavou (198), Litoměřice (194), Děčín (186), Pardubice (185).

K půlnoci je evidováno 122 úmrtí, z toho 120 je hlášeno z nemocnic.

Včera bylo nově diagnostikováno 1 593 nových pacientů ve věku 65+ (14,4 % celku) a dále 646 nových pacientů ve věku 75+ (5,8 % celku).

Zátěž nemocnic: počet nově přijatých byl nahlášen ve výši vyšší cca 600 (průběžná data: z toho 355 ve věku 65+ a 218 ve věku 75+) - registrujeme celkem 8 675 všech hospitalizovaných pacientů. Zátěž nemocnic je přibližně stejná jako v uplynulých dvou dnech.

Nemocniční data budou upřesněna v ranním hlášení z nemocnic.

S úctou L. Dušek

