Vážené kolegyně a kolegové, dobrý den - posílám prosím v přílohách souhrnné reporty s daty o vakcinaci.

Celkem bylo ke dni 6. 2. 2021 (20:00) vykázáno 346 439 provedených očkování. U 91 059 osob bylo očkování ukončeno aplikací druhé dávky. Denní přehled vykázaných počtů očkování s rozlišením jednotlivých krajů, přehled dle prioritních skupin a dle věkových kategorií očkovaných shrnují datové přílohy 2 - 3.
Očkování sleduje stanovené prioritní skupiny. Jsou očkování zdravotničtí pracovníci (52,8 % celku), pracovníci a klienti sociálních služeb (15,7 %, bez zdravotníků v sociálních službách), pracovníci kritické infrastruktury (integrovaných záchranný systém, pracovníci energetiky, krizové štáby apod., bez zdravotnických pracovníků pracujících v této oblasti) 2,6 %, senioři 80+ (21,3 %).  Zbývajících cca 7,6 % osob středního až velmi mladého věku (15 345 osob / 23 869 vakcinací u mladších 29 let) jsou většinou medici, studenti či dobrovolníci pracující na odběrných místech a jinde ve zdravotnictví při péči o COVID+ pacienty, nebo v sociálních službách.
K 6. 2. 2021 bylo vykázáno očkování u 90 985 osob ve věku 80+, což představuje cca 20,6 % všech osob této prioritní kategorie. K 5. 2. provedlo registraci 227 268 seniorů 80+, což je cca 51,5 %. Dalších 19 058 registrací představují zdravotníci, k očkování je rezervováno celkem 88 216 osob.

S úctou L. Dušek


