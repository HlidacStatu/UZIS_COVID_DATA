Vážené kolegyně a kolegové, dobrý den - posílám prosím ranní hlášení z nemocnic, v přílohách souhrnné reporty včetně přehledu zátěže nemocnic po zařízeních a po krajích.

Sobotní hlášení z nemocnic potvrzuje běžný weekendový jev, tedy snížené množství nových příjmů k hospitalizaci (za sobotu nahlášeno 311) a velké množství propouštěných pacientů (od pátku více než 800). Pozorujeme tedy pokles v celkovém počtu hospitalizovaných na hodnotu 5 450. Mírně poklesl rovněž počet pacientů na JIP (1034, z toho cca 510 potřebuje vysoce intenzivní péči a podporu dýchání). Zátěž intenzivní péče tedy zůstává stále velmi vysoká a zmíněný pokles je bohužel relativně malý, abychom ho mohli označit za trend. Počet pacientů na JIP dlouhodobě stagnuje a kolísá kolem hodnoty 1050.

Níže je prosím celkový souhrn hodnot v číslech

S úctou L. Dušek



Celkový souhrn situace v ČR:

  *   Celkem hospitalizovaných bylo dnes 5450.
  *   Hospitalizovaní tvoří 5,56 % z celkem pozitivních.
  *   Těžký průběh onemocnění a na JIP je hlášeno u 1034 osob, 496x UPV, 14x ECMO.
  *   Podíl osob v těžkém stavu z celkového počtu hospitalizovaných je 18,15 %.
  *   Potvrzeno 61 úmrtí. průměrný věk 78 let.



 Nově přijatí a propuštění pacienti:

  *   Celkem 311 nových příjmů, průměrný věk 68 let, těžký stav je hlášen 28x, jinak převažuje stav střední (154).
  *   Nejvíce příjmů bylo v HMP (61), VYS (33), JHC (27).
  *   Dne 5.2. bylo nahlášeno propuštění 477 pacientů
  *   Dne 6.2. bylo nahlášeno propuštění 372 pacientů



Zátěž dle krajů a nemocnic:

  *   Nejvíce pacientů je v HMP (837-> z toho na JIP 179), v JMK (565 -> z toho na JIP 125) a HKK (526 -> z toho na JIP 120).
  *   UPV potřebuje nejvíce pacientů v HMP (70), JMK (63), HKK (58).

  *   Nejvíce pacientů je v nemocnicích (>70):

Fakultní nemocnice Hradec Králové (186), Fakultní Thomayerova nemocnice (168), Fakultní nemocnice Plzeň (168), FN Na Bulovce (136), Krajská nemocnice Liberec, a.s. (133), Nem. Pardubického kraje, a.s., Pardubická nem. (127), Fakultní nemocnice v Motole (118), Fakultní nemocnice Královské Vinohrady (115), Oblastní nemocnice Náchod a.s. (114), Krajská nemocnice T. Bati, a. s. (105), Fakultní nemocnice Brno (101), KKN a.s., Nemocnice Karlovy Vary (92), KZ, a.s., Masarykova nem. Ústí n. L., o.z. (82), Psychiatrická nemocnice Bohnice (80), Nemocnice České Budějovice, a.s. (75), Fakultní nemocnice Ostrava (74), Fakultní nemocnice U sv. Anny v Brně (73), Všeobecná fakultní nemocnice v Praze (72), Oblastní nemocnice Kladno,a.s. (71).



Dostupné kapacity dle dispečinku IP:

  *   UPV - volná kapacita (826 lůžek), tj, 36,04 % celku, ECMO - volná kapacita (44 přístrojů), tj, 53,01 % celku.
  *   JIP lůžka: volná kapacita COVID+ 226 lůžek (+ volná kapacita pro COVID- pacienty 536 lůžek).
  *   Stand. lůžka s O2: volná kapacita COVID+ 1265 lůžek (+ volná kapacita pro COVID- pacienty 4918 lůžek).

