Vážené kolegyně a kolegové, dobrý den – posílám prosím v příloze aktualizovanou průběžnou analýzu nákaz po vakcinaci. Jde o parametr, který sledujeme průběžně, nicméně analýzu má smysl updatovat cca 1 x za 14 dní, protože potřebujeme dostatečnou dobu sledování od vlastní vakcinace. I tak prosím vnímejte data jako průběžná a tedy částečně zkreslená právě dobou sledování - s postupujícím časem se pravděpodobnost nákazy u vakcinovaných bude měnit a stále je velký podíl vakcinovaných s poměrně krátkou dobou sledování.

Soubor: Aktualizace - analýza - vakcinace - efekt.

  *   I přes výše uvedená objektivní fakta a limity jsou závěry analýzy velmi přesvědčivé a neliší se principiálně od předchozích analýz – vakcinace významně snižuje pravděpodobnost následné nákazy a zejména snižuje pravděpodobnost těžkého průběhu nemoci.
  *   Analýza v souboru je pouze popisná – budeme ji ale dále doplňovat a cca na konci července bychom mohli dosáhnout dostatečné doby sledování u většiny očkované kohorty, která umožní analýzu time-to-event endpointu a cenzorování v čase.
  *   Analýzy dokládají, že zejména po druhé dávce očkování klesá pravděpodobnost nákazy až na desetiny procenta a těžké průběhy nemoci registrujeme ve zlomcích promile očkovaných. - nadto většina očkovaných s následnou nákazou s těžkým průběhem jsou velmi seniorní pacienti, polymorbidní - jejichž zdravotní stav vysvětluje tento těžký průběh COVIDu.
  *   Většina nákaz po 1. a i 2 dávce byla prokázána do 2 - 3 týdnu po vakcinaci, - tedy v časovém okně, které ukazuje, že dotyčný byl viru exponován krátce před vakcinací nebo relativně krátce po ní, kdy ochrana nemohla být ještě rozvinuta.

Více je uvedeno v prezentaci, kde jsou i průběžné závěry.

Poslední dobou často zaznívají dotazy na sledování nákaz v sociálních pobytových službách - proto jsme aktualizovali pravidelný report, - tento je v souboru "Analýza social služby - ohniska".

  *   Tento výstup je produktem datového mostu, kterým jsou napojena sociální pobytová zařízení na centrální databázi ISIN , - tato hlášení pozitivních záchytů, jejich tíže a vývoje nadále pracují a systém je udržován v chodu
  *   Přiložená analýza je velmi pozitivní v tom smyslu, že stávající nárůsty počtu nově nakažených s COVID-19 se v sociálních zařízeních nijak neprojevují a situace je velmi klidná
  *   Pokles počtu nově pozitivních sociálních pracovníků je sám o sobě velmi silným důkazem efektivnosti očkování

Stejná závěr ve prospěch vakcinace je patrný z dat v ZIP souboru o nakažených zdravotnických pracovnících (cervenec-nakazeni ZP), kde je patrné, že počty nově nakažených ZP se dlouhodobě drží na nule nebo v jednotkách případů denně.

S úctou LD








