Vážené kolegyně a kolegové, dobrý den - posílám prosím nový report s včerejšími aktualizovanými daty z centrálního systému COVID19/ISIN, aktualizované trendy a přehled dle krajů.

Za včerejší den evidujeme v systému celkem 9 446 nových případů onemocnění COVID-19. Aktuální hodnota reprodukčního čísla zůstává beze změny, tedy 1,04 (dle odhadu EpiEstim), a zachycený počet nově diagnostikovaných odpovídá mírně zvýšenému průměru očekávanému pro tento týden ve srovnání s týdnem předchozím. Stále tedy jde, hodnoceno na úrovni celé ČR, o stav velmi křehké stagnace, resp. mírného růstu epidemie – tento závěr ovšem posouvá do rizika stále vysoký počet nově nakažených zranitelných osob (viz níže). Dále stále registrujeme velké rozdíly mezi regiony. V severní a západní části Čech se epidemie stále šíří ve velmi rizikových hodnotách reprodukce a populace je až 2,5x více zatížená než např. v moravských regionech a na Vysočině.

Srovnání denních nárůstů v jednotlivých regionech shrnuje následující tabulka

Název kraje

Počet

%

Počet na 100 tis. obyv.

Průměrný denní nárůst za týden celkem na 100 tis. obyv.

/ skupina 65+ na 100 tis. obyv. 65+

Středočeský kraj

1 543

16,3 %

111,4

80,1 / 62,5

Královéhradecký kraj

1 035

11,0 %

187,6

143,6 / 107,6

Hlavní město Praha

977

10,3 %

73,8

66,6 / 51,8

Jihomoravský kraj

717

7,6 %

60,2

49,2 / 36,3

Karlovarský kraj

703

7,4 %

238,6

159,7 / 132,9

Plzeňský kraj

681

7,2 %

115,4

96,2 / 63,9

Moravskoslezský kraj

640

6,8 %

53,3

43,0 / 34,3

Ústecký kraj

617

6,5 %

75,2

57,9 / 43,1

Pardubický kraj

616

6,5 %

117,9

88,4 / 65,6

Jihočeský kraj

475

5,0 %

73,7

52,7 / 45,3

Liberecký kraj

461

4,9 %

103,9

85,7 / 67,7

Olomoucký kraj

400

4,2 %

63,3

48,8 / 40,6

Kraj Vysočina

322

3,4 %

63,2

48,8 / 39,6

Zlínský kraj

246

2,6 %

42,2

34,9 / 27,4

Neznámo

13

0,1 %

-

-

Závěr ze srovnání vývoje v regionech ČR je již dlouhodobě stejný – velmi vysoké přírůstky (standardizované na 100tis. obyvatel) registrují kraje Karlovarský a Královéhradecký. V osobou těchto regionech jde p trend, který rizikově postihuje i vysoce zranitelné skupiny obyvatel a promítá se do růstu zátěže nemocnic a intenzivní péče. Vyšší hodnoty růstu vztažené na počet obyvatel, i když zdaleka ne takové jako KVK a KHK, vykazují kraje Liberecký, Pardubický, Plzeňský a Středočeský.

Ve srovnání okresů vykazují vysoké hodnoty (≥ 160) případů v okresech: Praha (977), Hradec Králové (302), Trutnov (292), Sokolov (260), Karlovy Vary (241), Pardubice (210), Praha-východ (207), Cheb (202), Benešov (200), Brno-město (194), Plzeň-město (191), Náchod (185), Ústí nad Orlicí (182), Brno-venkov (164).

K půlnoci je evidováno 50 úmrtí, z toho 48 j hlášeno z nemocnic.

Včera bylo nově diagnostikováno 1 375 nových pacientů ve věku 65+ (14,6% celku) a dále 554 nových pacientů ve věku 75+ (5,9% celku).

Zátěž nemocnic: počet nově přijatých byl nahlášen ve výši <400 (213 ve věku 65+, 122 ve věku 75+) a odpovídá tak predikovanému vývoji. Vysoké počty příjmů odpovídají počtu denně nově nakažených zranitelných skupin pacientů. Nové příjmy jsou nicméně kompenzovány vysokým počtem propouštěných pacientů, počty pacientů a zátěž nemocnic tak v hodnocení nad celou ČR stagnují. Celkem registrujeme 5 817 všech hospitalizovaných pacientů s COVID-19.

S úctou L. Dušek

