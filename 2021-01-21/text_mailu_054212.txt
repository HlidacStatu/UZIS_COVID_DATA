Vážené kolegyně a kolegové, dobrý den - posílám prosím nový report s včerejšími aktualizovanými daty z centrálního systému COVID19/ISIN, aktualizované trendy a přehled dle krajů.

Za včerejší den evidujeme v systému celkem 8 162 nových případů onemocnění COVID-19. Jelikož můžeme za včerejšek očekávat v dohlášení přibližně stejnou dávku testů, která odpovídá běžným pracovním dnům, pak je tato hodnota dalším signálem zpomalování šíření epidemie - v mezitýdenním srovnání průměrů jde o pokles. Nicméně zároveň stále jde o indikátor vysoké virové nálože v populaci a stále probíhá významné komunitní šíření, zasahující i potenciálně zranitelné skupiny obyvatel (viz níže). odhad reprodukčního čísla ukazuje na přibližně stejnou hodnotu jako včera - dle EpiEstim je hodnota 0,81.

Srovnání denních nárůstů v jednotlivých regionech shrnuje následující tabulka

Název kraje

Počet

%

Počet na 100 tis. obyv.

Průměrný denní nárůst za týden celkem na 100 tis. obyv.

/ skupina 65+ na 100 tis. obyv. 65+

Středočeský kraj

1 127

13.8 %

81.4

67.1 / 59.6

Královéhradecký kraj

890

10.9 %

161.3

132.1 / 102.4

Jihomoravský kraj

848

10.4 %

71.1

59.2 / 57.2

Hlavní město Praha

788

9.7 %

59.5

50.3 / 43.3

Moravskoslezský kraj

750

9.2 %

62.5

70.9 / 69.5

Pardubický kraj

603

7.4 %

115.4

83.9 / 72.3

Ústecký kraj

513

6.3 %

62.5

49.2 / 47.8

Olomoucký kraj

483

5.9 %

76.4

62.2 / 51.2

Plzeňský kraj

480

5.9 %

81.4

63.6 / 51.2

Zlínský kraj

457

5.6 %

78.4

62.5 / 55.7

Jihočeský kraj

415

5.1 %

64.4

58.1 / 54.6

Liberecký kraj

396

4.9 %

89.3

88.2 / 76.6

Kraj Vysočina

257

3.1 %

50.4

58.2 / 57.5

Karlovarský kraj

138

1.7 %

46.8

104.5 / 100.7

Neznámo

17

0.2 %

-

-

Velmi vysoký přírůstek vykazuje dlouhodobě kraj Středočeský, který v tomto rizikovém trendu vystřídal kraj Moravskoslezský. V MSK a také v JMK absolutní denní přírůstky poklesly ve srovnání s průměry předchozích týdnů. Vysoké dlouhodobější denní nárůsty nově diagnostikovaných v přepočtu na 100 tis. obyvatel dlouhodobě vykazují kraje KVK a KHK.

Ve srovnání okresů vykazují vysoké hodnoty (≥ 150) případů v okresech Praha (789), Trutnov (311), Brno-město (249), Pardubice (211), Hradec Králové (202), Náchod (193), Ostrava-město (179), Olomouc (176), Opava (174), Liberec (174), Zlín (170), Plzeň-město (162), Ústí nad Orlicí (160), Praha-východ (155).

K půlnoci bylo dosud nahlášeno 65 nových úmrtí, z toho 64 jsou hlášena z nemocnic.

Včera bylo nově diagnostikováno 1 470 nových pacientů ve věku 65+ a dále 715 nových pacientů ve věku 75+. Bohužel tyto počty se stále drží ve vysokých číslech -  hodnoty ze včerejška jsou přibližně na stejné úrovni jako v předchozích dnech. Nadále tedy i v dalších dnech je nutné počítat s relativně vysokými denní příjmy nových pacientů do nemocnic.

Zátěž nemocnic: k půlnoci je nad celou ČR hlášeno > 450 nových příjmů do nemocnic, z toho cca 315 u pacientů ve věku 65+ a 198 u pacientů ve věku 75+. Tyto hodnoty potvrzují predikce pro tento týden a naznačují zatím spíše pomalé snižování zátěže nemocnic. Výše nových příjmů je přibližně stejná jako včera, tedy neroste.

Nemocnice registrovaly velké množství propuštěných pacientů a hlásí k půlnoci pokles v celkovém počtu hospitalizací oproti situaci v minulém týdnu, i další pokles proti včerejšku  - celkem 6 390 všech hospitalizovaných pacientů. Tyto hodnoty upřesním v ranním hlášení z nemocnic.

S úctou L. Dušek

