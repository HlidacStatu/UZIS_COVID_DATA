Vážené kolegyně a kolegové, dobrý den - posílám prosím v přílohách souhrnnou týdenní prezentaci o stavu epidemie v ČR a v jednotlivých regionech a dále souhrn stavu vakcinace k 11.7. Komplexní prezentaci jsem vzhledem k její velikosti musel převést do pdf formátu. Velmi děkuji za všechny zaslané podněty - jsou v prezentacích promítnuty, případně budu vděčný za další jakékoli kritické poznámky, náměty ke zlepšení.

Přehled dat o postupu vakcinace shrnuje zejména proočkovanost dle hlavních věkových kategorií, trendy a srovnání krajů.

  *   Je evidentní, že vakcinace se významně podílí na kontrole epidemie a na stávající populační situaci - ochrana vakcinací se promítá zejména do nízkých počtů nově nakažených potenciálně zranitelných skupin obyvatel a seniorů (v jednotkách denně)
  *

Proočkovanost seniorních skupin obyvatel (70+) společně s přirozenou ochranou danou nedávno prodělaným onemocněním přesahuje 80 - 85 % daných populačních kohort. Tento fakt významně snižuje zátěž nemocnic, klesají  počty nově hospitalizovaných a potenciálně zranitelných pacientů. Kalkulováno na celé dospělé populaci ČR dosahuje tato ochrana cca 67 %.

  *

Celkem 58,8 % osob ve věku 16+ je očkováno alespoň 1. dávkou, 43,1 % má očkování ukončené. K 11.7. bylo 59,5 % osob ve věku 18+ je očkováno alespoň 1. dávkou a 44,1 % má očkování ukončené.

  *
  *   Výše uvedené je jednoznačně pozitivní a zejména vysoký podíl chráněných seniorních skupin je zásadní. ALE bohužel, z prezentace vyplývá stále relativně nízký podíl proočkovaných mladých věkových kategorií -> ukončené očkování má 19,1% kategorie 35 - 39 let, 12,2% kategorie 30 - 34 let, 8,3% kategorie 16 - 29 let, Děti do 16 let zatím dostaly 1. dávku pouze z 2,7%.
  *   Dostatečné proočkování mladé populace a také populace ve středním věku je podle mého soudu (troufnu si ho subjektivně napsat) jedna z největších výzev do dalšího období, protože právě mezi mladými lidmi, nechráněnými vakcinací, se nákaza bude dále snadno šířit a může tak v populaci vytvořit rizikovou virovou nálož.

Komplexní souhrnná prezentace shrnuje data epidemiologická, zátěž nemocnic, vývoj nákazy ve věkových kategoriích a četnost záchytů různých rizikových případů nákazy (nákazy po vakcinaci, importované nákazy, reinfekce, hlášené případů nákazy s mutacemi, apod. )

  *   Od minulé souhrnné zprávy se situace značně posunula - přibylo okresů, ve kterých pozorujeme potenciálně rizikové šíření nákazy - tedy vyšší virovou nálož s prorůstovými trendy (celkem 15 okresů v riziku, z toho 7 s virovou náloží nad 25 týdenních záchytů na 100 tis. obyvatel)
  *   Kontinuálně roste virová nálož v Praze, pokračuje šíření ve Středočeském kraji a v Plzeňském kraji + nově se zvýšené hodnoty růst objevují v okresech Vysočiny a Plzeňského kraje.
  *   Jednotícím faktorem, který tyto rizikové trendy spojuje je šíření v mladé populaci = zejména věkové třídy 16 - 19 let a 20 - 29 let. Seniorní věkové kategorie jsou nyní naopak nově nakaženy pouze v jednotkách případů denně a šíření nákazy mezi mladými lidmi také nijak nedopadá na nemocnice (denní příjmy jsou v průměru od 5 denně v celé ČR, přičemž většinou nejde o těžké průběhy onemocnění). Šíření nákazy v mladé populaci také zvýšilo relativní pozitivitu testů u mladých lidí, včetně indikovaných testů - tyto hodnoty ale stále zůstávají pod hranicí 4%.
  *   Nadále platí, že naprostá většina nově pozitivních jsou neočkovaní. Cca 20% nově nakažených mladých lidí je po 1. dávce, avšak nákaza u nich byla zachycena velmi brzy po očkování. Cca 5% nově nakažených mladých lidí je po 2. dávce, opět je i zde nákaza zachycena velmi brzy po aplikaci 2. dávky. Výskyt těžkých průběhů po naočkování oběma dávkami je velmi vzácný, jde cca o 0,01% - 0,02% ze všech takto naočkovaných.

Zítra tyto souhrny doplním stručnou aktualizací prediktivních modelů.

S úctou L. Dušek




