Vážené kolegyně a kolegové, dobrý den – posílám prosím nový report s včerejšími aktualizovanými daty z centrálního systému COVID19/ISIN, aktualizované trendy a přehled dle krajů

Za včerejší den evidujeme v systému celkem 3 291 nových případů onemocnění COVID-19. Jde o nedělní počet záchytů, který je samozřejmě nereprezentativní a je ovlivněn počtem a strukturou testů. Nicméně i v mezi týdenním srovnání jde o hodnotu nižší než minulou neděli, kdy bylo zachyceno 3 979 případů. Celkově záchyty tento weekend klesly o cca 22 % oproti předchozímu weekendu.  Hodnota reprodukčního čísla zůstává pod hranicí 1, aktuálně je rovna 0,94.

Včera bylo nově diagnostikováno 543 nových pacientů ve věku 65+ (16,5 % celku) a dále 228 nových pacientů ve věku 75+ (6,9 % celku). Tyto počty jsou rovněž ovlivněny weekendem - další dynamiku vývoje v této potenciálně zranitelné skupině pacientů ukáží až pracovní dny nového týdne

Srovnání krajů dokumentuje následující tabulka

SUMARIZACE VÝVOJE V KRAJÍCH



Název kraje

Počet (%)

Počet na 100 tis. obyv.

Průměrný denní nárůst za týden celkem na 100 tis. obyv.

Průměrný denní nárůst za týden ve věku 65+ na 100 tis. obyv. 65+

Středočeský kraj

553 (16.8 %)

39.9

129.3

88.2

Hlavní město Praha

500 (15.2 %)

37.8

93.0

71.2

Ústecký kraj

357 (10.8 %)

43.5

126.7

91.7

Plzeňský kraj

315 (9.6 %)

53.4

141.6

96.9

Jihomoravský kraj

259 (7.9 %)

21.7

83.1

62.0

Královéhradecký kraj

209 (6.4 %)

37.9

95.3

61.5

Liberecký kraj

195 (5.9 %)

43.9

145.5

97.9

Pardubický kraj

184 (5.6 %)

35.2

131.9

95.7

Moravskoslezský kraj

164 (5.0 %)

13.7

66.3

49.4

Olomoucký kraj

151 (4.6 %)

23.9

89.7

65.6

Kraj Vysočina

129 (3.9 %)

25.3

95.8

66.3

Karlovarský kraj

110 (3.3 %)

37.3

75.7

63.6

Zlínský kraj

103 (3.1 %)

17.7

64.9

47.4

Jihočeský kraj

57 (1.7 %)

8.8

120.3

87.3

Neznámo

5 (0.2 %)









Počty potvrzených případů klesly v neděli ve všech regionech, a stejný trend vykázaly i počty nově nakažených seniorů ve věkové třídě 65+. Týdně kalkulovaný denní průměr záchytů je stále velmi vysoký u krajů Libereckého, Pardubického a Plzeňského (významně nad 120 až 130 denně / 100 tis. obyvatel). V těchto krajích je také zvýšený trend v počtu nově diagnostikovaných zranitelných pacientu. Hodnoty moravských krajů jsou relativně nízké ve srovnání s nejvíce zatíženými částmi Čech.

Ve srovnání okresů, včetně Prahy, vykazují vysoké absolutní nárůsty počtu případů: Praha (500), Mladá Boleslav (117), Liberec (113), Pardubice (106), Plzeň-město (104), Hradec Králové (95), Olomouc (93), Most (90), Praha-východ (84), Brno-venkov (82), Brno-město (75), Karlovy Vary (74), Plzeň-sever (68), Ústí nad Labem (66), Kladno (66).

K půlnoci je evidováno 88 úmrtí, všechna hlášení z nemocnic.

Zátěž nemocnic: počet nově přijatých byl nahlášen ve výši vyšší než 397 pacientů (průběžná data: z toho 240 ve věku 65+ a 132 ve věku 75+) - registrujeme celkem 8 362 všech hospitalizovaných pacientů. Zátěž nemocnic je přibližně stejná jako v uplynulých dvou dnech.

Nemocniční data budou upřesněna v ranním hlášení z nemocnic.

S úctou L. Dušek

