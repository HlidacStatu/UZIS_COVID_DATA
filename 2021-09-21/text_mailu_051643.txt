Vážené kolegyně a kolegové, dobrý den - posílám prosím souhrnnou prezentaci ke stavu epidemie + prezentační přehled dat o postupu vakcinace. Epidemiologický přehled je z důvodu velikosti v pdf.

Epidemiologická prezentace má hlavně popisný cíl a shrnuje stávající hodnoty hlavních ukazatelů šíření epidemie, které nejsou vysoce rizikové. Epidemie sice kontinuálně a pomalu roste, při reprodukčním čísla cca 1,1 - 1,15, ale neeskaluje do vysoce rizikových hodnot. Vyšší virová nálož (> 40 záchytů na 100tis. obyvatel) je registrována v Praze a v MSK, ve většině krajů týdenní záchyty nepřekračují hodnotu 30 / 100tis. obyv. + relativní hodnota indikovaných testů celopopulačně nepřekračuje hranici 4 - 5%.

Nákaza se nadále převážně šíří mezi mladými lidmi, nejvyšší počty případů jsou zachytávány ve věkových třídách 12 - 19 let. Z denně nově pozitivních případů je typicky 75 - 80% neočkovaných a hodnocení výskytu nákaz na 100tis. obyvatel v neočkované a očkované populaci ukazuje na stále vysoký ochranný efekt vakcinace (> 84%). To platí, ačkoli samozřejmě v absolutním počtu mírně rostou počty nákaz po 2. dávce vakcíny (s tím jak roste počet osob s dokončeným očkováním a protahuje se dostupný follow-up po jejich vakcinaci).

Počty pacientů hospitalizovaných s vážným průběhem COVID na JIP mírně rostou, ale denní příjmy ve vážném stavu se stále pohybují pouze v jednotkách. Z tohoto pohledu je situace zatím kontrolovatelná a stabilní - v žádném z regionů nepozorujeme eskalaci zátěže nemocnic. I struktura prevalence neukazuje pro dalších cca 10 - 14 na eskalaci zátěže nemocnic. Stabilitu situace potvrzuje i relativně nízký záchyt symptomatických případů nákazy, které stále tvoří < 30% celkového počtu denně nově diagnostikovaných případů.

Níže prosím posílám ještě ucelený souhrn aktuální situace z dnešního rána (export a analýza dat po půlnoci).

Moc děkuji za vaši podporu očkování - stále máme cca 420 000 neočkovaných a proděláním nemoci nechráněných seniorů, stále je proočkovanost klíčové generace mladých pouze cca 50% a stále je nízká proočkovanost v odlehlých částech zejména moravských krajů. Ačkoli je zpráva výše uvedená pozitivní, toto jsou existující rizika pro možnou eskalci epidemie na podzim.

S úctou L. Dušek

Zde prosím shrnuji aktualizovaná data z centrálního systému COVID19/ISIN, aktualizované trendy a přehled dle regionů. - vše k datu 21.9. 2021

Včera bylo nahlášeno 489 nově diagnostikovaných pacientů s COVID-19. Minulý týden bylo v odpovídající den potvrzeno 487 nových případů.
Epidemie z dlouhodobého hlediska pomalu a kontinuálně roste, ukazatele ale neeskalují do vysoce rizikových hodnot a růst je pomalý.

Týdenní počet nových záchytů je na hodnotě 28,4 případů / 100 tis. obyvatel.

  *   Celo-populační reprodukční číslo dosahuje hodnoty 1,08 (7denní okno). R z 14denního okna je 1,12.

  *   Celkem bylo k půlnoci z nemocnic nahlášeno 15 nových hospitalizací.

Nadále platí, že největší virová nálož je registrována v populaci mladých lidí, zejména v neočkované populaci ve věku < 30 let; v řadě krajů jde ale o nárůsty i ve věkových třídách 30 - 40 a 40 - 50 let.

  *   za poslední týden nejvíce narostl záchyt ve věkové kategorii 12 - 15 let: 7denní počet nových případů je na hodnotě 82,6/100 tis. obyv. této věkové třídy

Z potvrzených 489 případů je:

  *   375 (76,7%) neočkovaných
  *   4 (0,8%) po 1. dávce -> z toho 4 (0,8%) více než 14 dní po 1. dávce
  *   110 (22,5%) po 2. dávce -> z toho 109 (22,3%) více než 14 dní po 2. dávce

Včera bylo potvrzeno 39 nových případů nákazy u věkové kategorie 65+, 613 neočkovaní, 1 po 1. dávce a 25 po 2. dávce očkování.

Zátěž dle jednotlivých krajů shrnuje níže uvedená tabulka.

  *   Praha vykazuje 7denní počet nových případů na hodnotě 49,3 na 100 tis. obyvatel a aktuální reprodukční číslo je 1,15
  *   Moravskoslezský kraj nyní vykazuje 41,2 nových případů týdně na 100 tis. obyvatel, reprodukční číslo je rovno 1,19
  *   Středočeský kraj nyní vykazuje 30,3 nových případů týdně na 100 tis. obyvatel, reprodukční číslo je rovno 1,07

Ostatní kraje registrují nižší týdenní nárůsty počtu případů než 30/100 tis. obyvatel.

V následujících okresech je registrován potenciálně rizikový vývoj, tedy nadprůměrná virová zátěž (významně vyšší než 30 případů na 100 tis. obyv. za týden) a přitom s hodnotu R > 1 nebo blízkou 1:

Opava - 88.2; R:1.46

Teplice - 52.0; R:1.40

Praha - 49.3; R:1.15

Kladno - 47.3; R:1.46

Frýdek-Místek - 45.2; R:1.05

Beroun - 44.6; R:1.65

Chrudim - 43.9; R:1.18

Rakovník - 43.1; R:1.09

Plzeň-město - 38.5; R:1.74

Mělník - 37.3; R:1.14

Praha-východ - 37.0; R:1.06

Ostrava-město - 35.3; R:1.10

Brno-venkov - 33.6; R:1.21

Kolín - 32.7; R:1.70

České Budějovice - 31.5; R:0.98

Praha-západ - 31.5; R:1.02

Brno-město - 31.1; R:1.06

Ve srovnání nárůstů v okresech (absolutní hodnoty) byly nejvyšší denní záchyty zjištěny v pořadí:
Praha (114), Opava (29), Ostrava-město (23), Frýdek-Místek (20), Plzeň-město (18), Brno-město (16), Praha-západ (13), Praha-východ (12), Karviná (11), Teplice (11), České Budějovice (11), Kladno (11), Mělník (10), Brno-venkov (10), Chrudim (10).

Níže je uveden standardizovaný číselný souhrn

S úctou L. Dušek



Počty nových případů COVID-19
- Denní nárůst 489 případů
- 7denní nárůst 3 041 případů
- 7denní nárůst na 100 tis. obyv.: 28,4 případů
- K půlnoci je evidováno 4 úmrtí


- Počet případů zachycený odpovídajícího dne minulého týdne: 487
- Změna proti odpovídajícímu dni minulého týdne: 2 (0,4%)


- Aktuální odhad R počítané dle 7denních časových úseků pro ČR: 1.08
- Aktuální odhad R počítané dle 14denních časových úseků pro ČR: 1.12


Z nově nakažených 489 případů je:
- 375 (76,7%) neočkovaných
- 4 (0,8%) po 1. dávce
- Z toho 4 (0,8%) více než 14 dní po 1. dávce
- 110 (22,5%) po 2. dávce
- Z toho 109 (22,3%) více než 14 dní po 2. dávce




Počty nových případů COVID-19 u seniorních věkových kategorií


- Denní nárůst případů v kategorii 65+: 39 (8,0% celku)
- Denní nárůst případů v kategorii 75+: 21 (4,0% celku)



- 7denní nárůst případů v kategorii 65+: 233
- 7denní nárůst případů v kategorii 65+/100 tis.: 10,8
- 7denní nárůst případů v kategorii 75+: 108
- 7denní nárůst případů v kategorii 75+/100 tis.: 12,5


Z nově nakažených 39 případů 65+ je:
- 13 (33,3%) neočkovaných
- 1 (2,6%) po 1. dávce
- Z toho 1 (2,6%) více než 14 dní po 1. dávce
- 25 (64,1%) po 2. dávce
- Z toho 25 (64,1%) více než 14 dní po 2. dávce





Srovnání krajů dokumentuje následující tabulka:









Název kr​aje
Denní počet nových případů
(přepočet
na  100tis.obyv.)
7denní počet nových případů na 100 tis. obyv.
Odhad R
ze 7denních časových úseků
14denní počet nových případů na 100 tis. obyv.
7denní počet testů na 100tis. obyv.
(Dg+Epi / Prev)*
7denní relativní pozitivita indikovaných (Dg/Epi) testů v % *
Hlavní město Praha
114 (8.5)
49.3
1.15
90.6
1421.1 / 5846.0
2.9 % / 1.4 %
Moravskoslezský kraj
97 (8.1)
41.2
1.19
71.1
1348.0 / 4536.1
4.9 % / 1.8 %
Středočeský kraj
74 (5.3)
30.3
1.07
58.4
1054.6 / 3990.6
2.7 % / 1.8 %
Karlovarský kraj
6 (2.0)
29.0
0.70
76.4
903.1 / 3109.0
5.9 % / 2.0 %
Plzeňský kraj
32 (5.4)
28.3
1.21
46.9
901.6 / 4271.1
2.5 % / 1.5 %
Jihomoravský kraj
46 (3.8)
26.9
1.09
48.9
1048.3 / 3458.6
2.5 % / 1.9 %
Jihočeský kraj
27 (4.2)
24.9
1.07
50.5
662.7 / 3451.2
4.2 % / 1.4 %
Zlínský kraj
17 (2.9)
24.3
0.90
47.7
1326.5 / 3522.7
2.5 % / 1.5 %
Pardubický kraj
23 (4.4)
23.5
0.92
48.4
1183.1 / 3433.1
2.7 % / 1.1 %
Ústecký kraj
24 (2.9)
19.8
1.18
35.6
946.5 / 3465.2
2.8 % / 1.4 %
Olomoucký kraj
8 (1.3)
18.1
1.41
30.0
737.8 / 3595.0
2.2 % / 2.0 %
Kraj Vysočina
8 (1.6)
14.0
0.81
35.6
826.4 / 2768.6
1.8 % / 1.2 %
Královéhradecký kraj
6 (1.1)
11.6
0.78
28.0
1059.4 / 3892.1
2.7 % / 0.6 %
Liberecký kraj
6 (1.4)
10.6
1.12
20.1
746.7 / 3029.5
1.4 % / 0.7 %
ČR
489 (4.6)
28.4
1.08
53.6
1074.2 / 4050.2
2.9 % / 1.5 %




Zátěž nemocnic


- Denní nové příjmy k hospitalizaci: 15
- Aktuální počet všech hospitalizací: 164
- Aktuální počet hospitalizací na JIP: 39



