Vážené kolegyně a kolegové, dobrý den – posílám prosím nový report s včerejšími aktualizovanými daty z centrálního systému COVID19/ISIN, aktualizované trendy a přehled dle krajů

Za včerejší den evidujeme v systému celkem 14 554 nových případů onemocnění COVID-19. Jde o počet vysoký a bohužel stále rizikově doplněný vysokým počtem nově nakažených seniorů a potenciálně zranitelných pacientů (viz níže). Nicméně jistým indikátorem obratu je fakt, že nejde o eskalovaný nárůst proti druhé polovině minulého týdne – to platí i pro ostatní hodnoty tohoto týdne. V pracovních dnech počty nově nakažených sice narostly proti uplynulým týdnům, ale v hodnocení 7denního až 10denního časového okna jde o nárůsty menší, než by odpovídalo další eskalaci růstu. Lze vyslovit hypotézu, že růst zpomaluje a z mnoha možných důvodů (např. důslednější dodržování opatření) byly hodnoty tohoto týdne vrcholem této fáze šíření epidemie. To samozřejmě potvrdí vývoj v dalších dnech. Z výše uvedeného důvodu také postupně klesá odhad reprodukčního čísla, jeho hodnota aktuálně odpovídá cca 1,05 - 1,06.

Ve srovnání krajů jsou patrné velmi vysoké denní přírůstky ve Středočeském kraji, které narůstají již mnoho dní, aktuálně v absolutním počtu + 2 599 (187/100 tis obyv.). Dlouhodobě jsou registrovány vysoké nárůsty v přepočtu na 100 tis. obyvatel v regionech západních a severních Čech, trvají velmi vysoké nárůsty v kraji Plzeňském (průměrně denně > 125/100tis. obyv.). Nově registrujeme vysoké denní nárůsty v přepočtu na 100tis. obyvatel v Kraji Vysočina a v Jihočeském kraji ( > 100/100tis. obyv.).



Srovnání krajů dokumentuje následující tabulka

SUMARIZACE VÝVOJE V KRAJÍCH



Název kraje

Počet (%)

Počet na 100 tis. obyv.

Průměrný denní nárůst za týden celkem na 100 tis. obyv.

Průměrný denní nárůst za týden ve věku 65+ na 100 tis. obyv. 65+

Středočeský kraj

2,599 (17.9 %)

187.6

150.6

98.8

Hlavní město Praha

1,833 (12.6 %)

138.4

118.4

82.8

Ústecký kraj

1,293 (8.9 %)

157.5

125.1

93.2

Plzeňský kraj

1,167 (8.0 %)

197.8

175.1

128.2

Jihomoravský kraj

1,148 (7.9 %)

96.3

86.9

59.5

Moravskoslezský kraj

1,024 (7.0 %)

85.3

72.0

55.9

Jihočeský kraj

1,012 (7.0 %)

157.1

110.8

78.1

Pardubický kraj

870 (6.0 %)

166.5

144.4

102.7

Královéhradecký kraj

808 (5.6 %)

146.5

143.1

103.7

Liberecký kraj

785 (5.4 %)

176.9

152.9

115.5

Olomoucký kraj

649 (4.5 %)

102.7

88.9

61.2

Kraj Vysočina

628 (4.3 %)

123.2

89.1

64.9

Zlínský kraj

377 (2.6 %)

64.7

59.9

43.6

Karlovarský kraj

344 (2.4 %)

116.7

124.0

120.1

Neznámo

17 (0.1 %)









Ve srovnání okresů, včetně Prahy, vykazují vysoké absolutní nárůsty počtu případů: Praha (1833), Plzeň-město (395), Praha-východ (321), Pardubice (292), Mladá Boleslav (290), Brno-město (285), Ústí nad Orlicí (280), České Budějovice (276), Kolín (274), Mělník (274), Liberec (273), Olomouc (266), Děčín (252), Kladno (242), Hradec Králové (234).

K půlnoci je evidováno 90 úmrtí, z toho 89 je hlášeno z nemocnic.

Včera bylo nově diagnostikováno 2 049 nových pacientů ve věku 65+ (14,1 % celku) a dále 750 nových pacientů ve věku 75+ (5,2 % celku). Vysoké počty nově nakažených rizikových kategorií pacientů jsou bohužel trvalým jevem po celý týden. Z tohoto důvodu nelze v následujících dnech očekávat významné snížení zátěže nemocnic, zejména intenzivní péče.

Zátěž nemocnic: počet nově přijatých byl nahlášen ve výši 600 (průběžná data: z toho 354 ve věku 65+ a 207 ve věku 75+) - registrujeme celkem 8 53 všech hospitalizovaných pacientů.

Nemocniční data budou upřesněna v ranním hlášení z nemocnic.

S úctou L. Dušek

