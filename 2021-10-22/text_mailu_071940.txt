Vážené kolegyně a kolegové, dobrý den

- posílám prosím ke konci pracovního týdne aktualizovanou souhrnnou prezentaci o postupu vakcinace, o weekendu opět pošlu plnou aktualizaci přehledů a map k proočkovanosti dle obcí a ORP.


Velmi stručně bych z přiložené prezentace zdůraznil toto:

  *   proočkovanost mírně roste, není tedy pravda, že by se očkování zcela zastavilo , registrace k prvním dávkám také stále běží - v pracovních dnech cca + 3 200 denně, ALE nárůsty jsou velmi malé a v populační proočkovanosti tak zůstávají stále stejné rezervy, a bohužel otevřený prostor pro šíření nákazy
  *   seniorní věkové kategorie mají stále dokončené očkování z méně než 90% - nejvíce je to u kategorie 70 - 79 let (85,6%)
  *   v čase mírně klesá počet neočkovaných seniorů, u kterých nemáme záznam o prodělání nemoci - poklesy jsou cca - 2000 takových osob týdně (stále se tedy daří tyto občany získávat pro očkování, jen to tempo je velmi pomalé a období nejsilnějšího nárůstu respiračních nemocí je již za dveřmi) - dle věkových kategorií takových osob registrujeme:
     *   u věku > 60 let 411 551
     *   u věku > 65 let: 282 335
  *   stále je nedostatečná proočkovanost u kategorií mladých dospělých (pod 35 let) - a to 50% až 55%
  *   děti ve věku 12 - 15 let mají ukončené očkování z 32%

Rozdíly mezi kraji se rovněž nemění, nejnižší pročkovanost (včetně seniorních skupin) hlásí moravské kraje, zejména MSK (ukončené očkování v kategorii 65+: 78,8% vs. celá ĆR: 83,1% vs. Praha jako region s nejvyšším podílem: 85,3%).

Pokračuje i očkování posilující dávkou (slidy prezentace č. 4 - 5), k 21.10.:

  *   posilující dávku již absolvovalo 90 610 lidí z 936 515, kteří mají nově nárok a byli osloveni - zatím je to tedy celkově cca 9,6%
  *   největší relativní podíl z těch, kteří mají nárok vykazuje opět Praha (14,3%), dále Liberecký a Jihomoravský kraj (oba 10,8%)
  *   seniorní kategorie nad 65 let tvoří 56,2% všech dosud očkovaných třetí dávkou
  *   opět zde tedy platí, že očkování posilující dávkou běží ve všech krajích, ale pokud možno je třeba jej maximálně posílit, aplikace je zatím pomalá a velké množství zejména dříve očkovaných seniorů (z počátku roku 2021) zůstává bez této dávky a hrozí jim v podzimních měsících pokles ochrany a nákaza

Přikládám i Excel soubor s exportem zaznamenaných registrací po dnech - je patrný nárůst po 18.10., kdy se zkrátil časový úsek pro třetí dávku z 8 měsíců od dokončeného očkování na 6. Po 20.10. je zde také patrný nárůst registrací u kategorie 12 - 15 let.

S úctou L. Dušek

