Vážené kolegyně a kolegové, dobrý den - posílám prosím celkové přehledy o vakcinacích. Včera byly dle plánu mými kolegy otevřeny datové sady pro kraje, řádková data - která umožní dělat lokální a regionální analýzy .. .tuto sadu budeme dále doplňovat, jak poroste objem dat a propojení na další zdroje.
Celkem bylo ke dni 26. 1. 2021 (20:00) vykázáno 222 450 provedených očkování. U 17 622 osob bylo očkování ukončeno aplikací druhé dávky. Denní přehled vykázaných počtů očkování s rozlišením jednotlivých krajů, přehled dle prioritních skupin a dle věkových kategorií očkovaných shrnují datové přílohy 1 - 3.
K 26. 1. 2021 bylo vykázáno očkování u 61 428 osob ve věku 80+, což představuje cca 13,9 % všech osob této prioritní kategorie. Postupuje také systém registrací a rezervací těchto seniorů. K očkování je rezervováno 81 191 seniorů 80+, což je cca 18,4 % této populační kategorie. Registraci provedlo 192 952 seniorů 80+, což je cca 43,7 %.
S úctou L. Dušek

