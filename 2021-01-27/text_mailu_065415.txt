Vážené kolegyně a kolegové, dobrý den - posílám prosím ranní hlášení z nemocnic, v přílohách souhrnné reporty včetně přehledu zátěže nemocnic po zařízeních a po krajích.

V úterý bohužel opět narostl počet nových příjmů do nemocnic, a to na 525. .... i když denní počty propouštěných pacientů jsou velmi vysoké, nestačí takový příjem vykrývat a celkové počty pacientů narostly zpět nad hodnotu 6000 (konkrétně 6043). Stále jde sice o hodnotu nižší než průměr minulého týdne, avšak riziko vyšších příjmů do nemocnic je rovněž vysoké a platí minimálně pro dalších cca 5 - 7 dnů. Denně je pozitivně testováno > 1200 nakažených potenciálně zranitelných osob.

Pozitivní zprávou je, že pokračuje mírný ale setrvalý pokles pacientů na JIP -  aktuální počet je 1002, z toho 515 UPV a 16 ECMO.

Celkové počty hospitalizovaných i zátěž JIP se tedy stále nevymykají optimistické predikci předpokládající další pokles v čase, avšak hodnoty jsou značně variabilní a existují velké rozdíly mezi regiony.
+... stále ovšem existuje riziko eskalace dané velkým počtem nově nakažených pacientů ze zranitelných skupin (průměrně denně > 1000 - 1 200 pacientů, jimž až z cca 35% hrozí hospitalizace).

Níže je prosím celkový souhrn hodnot v číslech

S úctou L. Dušek



Celkový souhrn situace v ČR:

  *   Celkem hospitalizovaných bylo včera 6 043.
  *   Hospitalizovaní tvoří 6,1 % z celkem pozitivních.
  *   Těžký průběh onemocnění a na JIP je hlášeno u 1 002 osob, 515 UPV, 16x ECMO.
  *   Podíl osob v těžkém stavu z celkového počtu hospitalizovaných je 16,5 %.
  *   Potvrzeno 78 úmrtí. průměrný věk 78 let



 Nově přijatí a propuštění pacienti:

  *   Celkem 525 nových příjmů, průměrný věk 70 let, těžký stav je hlášen 35, jinak převažuje stav střední (284).
  *   Nejvíce příjmů bylo v  ULK (80), HMP (78), MSK (66).
  *   dne 25.1. bylo dohlášeno propuštění 520 pacientů
  *   dne 26.1. bylo dohlášeno propuštění 494 pacientů



Zátěž dle krajů a nemocnic:

  *   Nejvíce pacientů je v JMK (763-> z toho na JIP 156), v HMP (727 -> z toho na JIP 115) a MSK (683 -> z toho na JIP 109).
  *   UPV potřebuje nejvíce pacientů v JMK (91), MSK (59), HMP (54).
  *   Nejvíce pacientů je v nemocnicích (>70):

Fakultní nemocnice Hradec Králové (186), Fakultní Thomayerova nemocnice (153), Fakultní nemocnice Brno (140), Fakultní nemocnice Plzeň (135), Krajská nemocnice T. Bati, a. s. (133), FN Na Bulovce (131), Krajská nemocnice Liberec, a.s. (130), Fakultní nemocnice v Motole (125), Nem. Pardubického kraje, a.s., Pardubická nem. (120), Oblastní nemocnice Náchod a.s. (114), Městská nemocnice Ostrava, příspěvková organizace (104), Fakultní nemocnice Olomouc (102), KZ, a.s., Masarykova nem. Ústí n. L., o.z. (100), Fakultní nemocnice Ostrava (96), Fakultní nemocnice Královské Vinohrady (95), Fakultní nemocnice U sv. Anny v Brně (95), KKN a.s., Nemocnice Karlovy Vary (89), Nemocnice České Budějovice, a.s. (86), Slezská nemocnice v Opavě, příspěvková organizace (79), Nemocnice Znojmo, příspěvková organizace (74), Oblastní nemocnice Trutnov a.s. (72).



Dostupné kapacity dle dispečinku IP:

  *   UPV - volná kapacita (802 lůžek), tj, 34,9 % celku, ECMO - volná kapacita (36 přístrojů), tj. 44,4 % celku.
  *   JIP lůžka: volná kapacita COVID+ 241 lůžek (+ volná kapacita pro COVID- pacienty 512 lůžek).
  *   Stand. lůžka s O2: volná kapacita COVID+ 1 186 lůžek (+ volná kapacita pro COVID- pacienty 4 551 lůžek).





