Vážené kolegyně a kolegové, dobrý den – posílám prosím ranní hlášení z nemocnic, data uzavřená k půlnoci. V přílohách mailu souhrnné reporty včetně přehledu zátěže nemocnic po zařízeních a po krajích.

Nové příjmy do nemocnic a celkový počet hospitalizovaných odrážejí vysokou virovou nálož v populaci a rostou. Za 24.2. bylo nově do nemocnic přijato 569 pacientů a v důsledku vysokého počtu příjmů narostl i celkový počet hospitalizovaných na 6 967. Tento vývoj je důsledkem vysokého počtu nově denně nakažených seniorních a potenciálně zranitelných skupin pacientů, - jen za poslední dva dny tyto počty vystoupaly k cca 2000 denně a více. Cca 30% těchto pacientů s vysokou pravděpodobností vyvine onemocnění s těžkým průběhem a bude vyžadovat určitou formu hospitalizace.

Zátěž intenzivní péče nad celou ČR setrvale narůstá, i když nejde o růst shodný ve všech regionech a relativně snížené počty zatím přetrvávají na Moravě a Slezsku. Na JIP bylo včera registrováno 1 377 pacientů, z toho 679 x UPV a 24x ECMO. Pacienti na intenzivní péči tvoří cca 21% celkového počtu hospitalizovaných, tento poměr se dlouhodobě nemění. Zátěž dle jednotlivých krajů a nemocnic jde dle hlášení z nemocnic shrnuta níže a dále v přiložených reportech.

Níže je prosím celkový souhrn hodnot v číslech

S úctou L. Dušek



Celkový souhrn situace v ČR:

  *   Celkem hospitalizovaných bylo včera 6 967.
  *   Hospitalizovaní tvoří 5,3 % z celkem pozitivních.
  *   Těžký průběh onemocnění a na JIP je hlášeno u 1 377 osob, 679 UPV, 24x ECMO.
  *   Podíl osob v těžkém stavu z celkového počtu hospitalizovaných je 20,6 %.
  *   Potvrzeno 67 úmrtí. Průměrný věk 79 let.



Nově přijatí a propuštění pacienti:

  *   Celkem 569 nových příjmů, průměrný věk 67 let, těžký stav je hlášen 49x, jinak převažuje stav střední (309).
  *   Nejvíce příjmů bylo v HMP (72), JMK (57) a MSK (56).
  *   za 23.2. bylo dohlášeno 569 propuštěných pacientů
  *   za 24.2. bylo dohlášeno 422 propuštěných pacientů



Zátěž dle krajů a nemocnic:

  *   Nejvíce pacientů je v HMP (968-> z toho na JIP 233), v JMK (752 -> z toho na JIP 153) a STC (642 -> z toho na JIP 138).
  *   UPV potřebuje nejvíce pacientů v HMP (102), JMK (78), MSK (66).
  *   Nejvíce pacientů je v nemocnicích (>70): Fakultní nemocnice Plzeň (269), FN Na Bulovce (215), Nem. Pardubického kraje, a.s., Pardubická nem. (209), Fakultní nemocnice Hradec Králové (185), Fakultní Thomayerova nemocnice (152), Fakultní nemocnice v Motole (147), Fakultní nemocnice Královské Vinohrady (142), Krajská nemocnice Liberec, a.s. (134), Fakultní nemocnice Brno (131), KZ, a.s., Masarykova nem. Ústí n. L., o.z. (123), Oblastní nemocnice Náchod a.s. (107), Fakultní nemocnice Olomouc (98), Slezská nemocnice v Opavě, příspěvková organizace (96), Fakultní nemocnice U sv. Anny v Brně (95), KKN a.s., Nemocnice Karlovy Vary (95), Fakultní nemocnice Ostrava (94), KZ, a.s., Nemocnice Most, o.z. (93), Krajská nemocnice T. Bati, a. s. (92), Nemocnice Jindřichův Hradec, a.s. (88), Nemocnice Tábor, a.s. (88), Nemocnice České Budějovice, a.s. (86), Všeobecná fakultní nemocnice v Praze (85), Nemocnice ve Frýdku-Místku, příspěvková organizace (80), Nemocnice Břeclav, příspěvková organizace (79), Oblastní nemocnice Kolín, a.s. (79), ÚVN - Vojenská fakultní nemocnice Praha (79), Nemocnice Vyškov, příspěvková organizace (76), KZ, a.s., Nemocnice Teplice, o.z. (75), Nemocnice Jablonec nad Nisou, p.o. (73), Uherskohradišťská nemocnice a.s. (73), Nemocnice s poliklinikou Česká Lípa, a.s. (72), Oblastní nemocnice Kladno,a.s. (71).



Dostupné kapacity dle dispečinku IP:

  *   UPV - volná kapacita (701 lůžek), tj. 30,5 % celku, ECMO - volná kapacita (38 přístrojů), tj. 44,7% celku.

  *   JIP lůžka včetně reprofilizace: volná kapacita 710.
  *   Stand. lůžka s O2 včetně reprofilizace: volná kapacita 5 983.

