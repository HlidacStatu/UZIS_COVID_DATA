Vážené kolegyně a kolegové, dobrý den – posílám prosím nový report s včerejšími aktualizovanými daty z centrálního systému COVID19/ISIN, aktualizované trendy a přehled dle krajů.

Za včerejší den evidujeme v systému celkem 13 657 nových případů onemocnění COVID-19.  Výše záchytu COVID-19 potvrzuje hodnoty tohoto týdne a sílící šíření epidemie. Reprodukční číslo je na hodnotě 1,18 (95 % interval spolehlivosti 1,17 - 1,19).

Nadále bohužel trvá zásah potenciálně zranitelných skupin obyvatel (viz níže), který je velkým rizikem pro budoucí zátěž nemocnic. To se také promítá do velkého množství denních příjmů nových pacientů do lůžkové péče. Nadále přetrvává gradient rizika mezi regiony – vysoce rizikovou epidemickou zátěž registrují regiony KVK, KHK, PZK, PAK, LBK. Velmi vysoké denní nárůsty a zvyšující se průměrný denní přírůstek v přepočtu na 100tis. obyvatel vykazuje také Středočeský kraj.

Srovnání krajů dokumentuje následující tabulka

Název kraje

Počet (%)

Počet na 100 tis. obyv.

Průměrný denní nárůst za týden celkem na 100 tis. obyv.

Průměrný denní nárůst za týden ve věku 65+ na 100 tis. obyv. 65+

Středočeský kraj

2,184 (16.0 %)

157.7

127.2

79.4

Hlavní město Praha

1,466 (10.7 %)

110.7

98.3

65.5

Plzeňský kraj

1,442 (10.6 %)

244.4

169.3

115.5

Královéhradecký kraj

1,156 (8.5 %)

209.6

162.9

113.5

Ústecký kraj

1,069 (7.8 %)

130.2

101.1

76.1

Jihomoravský kraj

1,066 (7.8 %)

89.4

70.1

52.1

Pardubický kraj

998 (7.3 %)

190.9

137.2

98.2

Moravskoslezský kraj

979 (7.2 %)

81.5

61.1

47.2

Liberecký kraj

802 (5.9 %)

180.8

127.7

80.2

Jihočeský kraj

675 (4.9 %)

104.8

74.8

55.9

Olomoucký kraj

587 (4.3 %)

92.9

70.7

49.9

Kraj Vysočina

497 (3.6 %)

97.5

68.3

48.4

Zlínský kraj

398 (2.9 %)

68.3

49.2

35.4

Karlovarský kraj

321 (2.4 %)

108.9

153.2

148.4

Neznámo

17 (0.1 %)







Ve srovnání okresů, včetně Prahy, vykazují vysoké absolutní nárůsty počtu případů: Praha (1466), Plzeň-město (409), Hradec Králové (396), Pardubice (368), Liberec (323), Ústí nad Orlicí (299), Kladno (298), Brno-město (282), Praha-východ (240), Plzeň-sever (232), Náchod (231), Olomouc (230), Litoměřice (219), Kolín (216), Mladá Boleslav (214).

K půlnoci je evidováno 67 úmrtí, všechna jsou hlášena z nemocnic.

Včera bylo nově diagnostikováno 1 920 nových pacientů ve věku 65+ (14,1 % celku) a dále 750 nových pacientů ve věku 75+ (5,5 % celku).  Počty nově nakažených seniorů a potenciálně zranitelných pacientů kopírují v absolutních hodnotách rostoucí trend všech nově diagnostikovaných a rostou se všemi důsledky pro zátěž nemocnic.

Zátěž nemocnic: počet nově přijatých byl nahlášen ve výši 546 (průběžná data: z toho 349 ve věku 65+ a 197 ve věku 75+) - registrujeme celkem 6 966 všech hospitalizovaných pacientů. Celkový počet pacientů narostl z důvodu vysokých příjmů.

Nemocniční data budou upřesněna v ranním hlášení z nemocnic.

S úctou L. Dušek

