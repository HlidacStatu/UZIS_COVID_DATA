Vážené kolegyně a kolegové, dobrý den – posílám prosím nový report s včerejšími aktualizovanými daty z centrálního systému COVID19/ISIN, aktualizované trendy a přehled dle krajů

Za včerejší den evidujeme v systému celkem 5 443 nových případů onemocnění COVID-19. Jde o počet případů, který odpovídá brždění epidemie v mezi-týdenním srovnání, a to i ve srovnání weekendových hodnot (minulou sobotu jsme registrovali 6 958 nových případů).

 Hodnota reprodukčního čísla zůstává pod hranicí 1, aktuálně se pohybuje v intervalu 0,85 - 0,87.

Včera bylo nově diagnostikováno 844 nových pacientů ve věku 65+ (15,5 % celku) a dále 358 nových pacientů ve věku 75+ (6,6 % celku). Tyto zranitelné kategorie pacientů v absolutních hodnotách klesají spolu s celkovými počty zachycených, avšak tvoří přibližně stále stejný podíl celkového počtu nově diagnostikovaných (cca 15–16 %).

Srovnání krajů dokumentuje následující tabulka

SUMARIZACE VÝVOJE V KRAJÍCH



Název kraje

Počet (%)

Počet na 100 tis. obyv.

Průměrný denní nárůst za týden celkem na 100 tis. obyv.

Průměrný denní nárůst za týden ve věku 65+ na 100 tis. obyv. 65+

Středočeský kraj

874 (16.1 %)

63.1

104.1

77.9

Hlavní město Praha

638 (11.7 %)

48.2

76.3

62.8

Ústecký kraj

627 (11.5 %)

76.4

111.3

88.3

Liberecký kraj

473 (8.7 %)

106.6

112.1

84.1

Moravskoslezský kraj

454 (8.3 %)

37.8

70.2

50.7

Jihočeský kraj

410 (7.5 %)

63.7

115.0

83.7

Jihomoravský kraj

378 (6.9 %)

31.7

74.9

56.0

Kraj Vysočina

375 (6.9 %)

73.6

92.0

62.5

Zlínský kraj

276 (5.1 %)

47.4

59.5

44.2

Pardubický kraj

238 (4.4 %)

45.5

106.6

73.8

Královéhradecký kraj

227 (4.2 %)

41.1

68.4

52.2

Plzeňský kraj

198 (3.6 %)

33.6

105.5

77.9

Karlovarský kraj

135 (2.5 %)

45.8

51.5

50.3

Olomoucký kraj

120 (2.2 %)

19.0

81.5

65.4

Neznámo

20 (0.4 %)









Sobotní hodnoty zaznamenaly pokles ve všech regionech, absolutní denní přírůstky drží (podobně jako v pracovních dnech týdne) Středočeský kraj, Praha a Ústecký kraj, Průměrné denní přírůstky kalkulované za celý týden jsou v přepočtu na 10 tis. obyvatel vysoké v krajích Jihočeském, Libereckém, Ústeckém, Pardubickém a Plzeňském (všechny dlouhodobě denní nárůst > 100/100tis. obyvatel). Zůstává tak v platnosti gradient vysokých hodnot v krajích české části státu, Morava a Slezsko vykazují hodnoty nižší - šíření epidemie zde narazilo na již platná nová opatření a nárůsty v počtu nakažených nebyl tak prudké a vysoké jako například v KVK a HKK. - tyto dva regiony nyní vykazují rovněž brždění epidemie a relativně nízké (klesající) počty nakažených.

Ve srovnání okresů, včetně Prahy, vykazují vysoké absolutní nárůsty počtu případů: Praha (638), Liberec (196), Most (148), Kladno (132), Ostrava-město (118), Česká Lípa (113), Mladá Boleslav (111), Chomutov (106), Hradec Králové (102), Jablonec nad Nisou (102), Praha-východ (101), Brno-venkov (99), Pardubice (98), Jihlava (98), Příbram (97).

K půlnoci je evidováno 71 úmrtí, všechna hlášena z nemocnic.

Zátěž nemocnic: počet nově přijatých byl nahlášen ve výši vyšší než 360 pacientů (průběžná data: z toho 230 ve věku 65+ a 127 ve věku 75+) - registrujeme celkem 8 168 všech hospitalizovaných pacientů, což je pokles proti hodnotě hlášené v uplynulých dnech. počet pacientů na JIP stále kolísá kolem hodnoty 1 800.
Weekendové hodnoty počtu hospitalizací mohou být částečně nedohlášené, ale i přesto je patrný nižší počet nových příjmů a mírné zlepšování situace. Zátěž nemocnic (hodnoceno pro celou ČR) neroste a začíná klesat.

Nemocniční data budou upřesněna v ranním hlášení z nemocnic.

S úctou L. Dušek

