Vážené kolegyně a kolegové, v přílohách posílám aktualizovaná hlášení z nemocnic, přehledy dle krajů a jednotlivých zařízení.

Celková zátěž nemocnic ukazuje na pokračující trend k poklesu a potvrzuje i průběžná data ze včerejška. Po dohlášení dat z Velikonoc a po velkém nárazovém počtu nových příjmů dne 6.4., kdy bylo přijato cca 800 nových pacientů, je nyní registrováno 6 504 hospitalizovaných = mírný pokles.

  *   Počet nově hospitalizovaných za včerejšek je + 374, což je hodnota významně nižší, než byl průměr pracovních dnů uplynulých týdnů - a rovněž nižší než bezprostředně po Velikonocích (stále jde samozřejmě o počet vysoký, ale má klesající trend)
  *   Průměrný věk hospitalizovaných zůstává na 65–67 letech

Nadále pokračuje dobrý signál klesajícího počtu pacientů vyžadujících intenzivní péči - aktuálně je registrovaných 1 315 osob na JIP, z toho 680x UPV a 23 x ECMO. Opět je závěr podobný jako u celkových počtů hospitalizovaných, - tedy hodnota je významně nižší než tomu bylo před 2 - 3 týdny, ale pokles je spíše pomalý.

Stále je zátěž JIP vysoká, v řadě krajů vysoce převyšující maximum z podzimu 2020. Tomu odpovídá i přiložené hlášení o volných kapacitách lůžkového fondu (soubor aktuální stav NDLP), kde je patrné že v kategorii JIP - UPV je stále mnoho regionů pod 20% volných funkčních kapacit.

  *   Podíl osob vyžadujících péči na JIP tvoří stále dlouhodobě stabilních 21%

S úctou L. Dušek



Celkový souhrn situace v ČR
• Celkem hospitalizovaných bylo včera 6 504.
• Hospitalizovaní tvoří 6,1 % z celkem pozitivních.
• Těžký průběh onemocnění a na JIP je hlášeno u 1 315 osob, 680x UPV, 23x ECMO.
• Podíl osob v těžkém stavu z celkového počtu hospitalizovaných je 20,8 %.
• Potvrzeno 56 úmrtí. Průměrný věk 74 let.

Nově přijatí pacienti
• Celkem 374 nově přijatých pacientů.
• Průměrný věk nově přijatých pacientů činí 65 let.
• Těžký stav je hlášen u 35 nově přijatých pacientů, stav střední je hlášen 215x.
• Nejvíce příjmů bylo v následujících krajích: HMP(69), MSK(59), JHC(43).
• Dne 7.4. bylo propuštěno 612 pacientů

Zátěž dle krajů a nemocnic
• Nejvíce pacientů je v následujících krajích (z toho na JIP): HMP 893 (212), JMK 831 (179), MSK 816 (136).
• UPV potřebuje nejvíce pacientů v HMP 893 (103), JMK 831 (94), STC 543 (72).
• ZZ s více jak 70 pacienty:
Fakultní nemocnice Brno (175), Fakultní Thomayerova nemocnice (170), FN Na Bulovce (162), Krajská nemocnice T. Bati, a. s. (158), Fakultní nemocnice v Motole (157), Nemocnice České Budějovice, a.s. (147), Nem. Pardubického kraje, a.s., Pardubická nem. (142), KZ, a.s., Masarykova nem. Ústí n. L., o.z. (140), Fakultní nemocnice Plzeň (139), Městská nemocnice Ostrava, příspěvková organizace (123), Fakultní nemocnice Ostrava (120), Fakultní nemocnice Královské Vinohrady (119), Nemocnice Tábor, a.s. (113), KZ, a.s., Nemocnice Most, o.z. (98), Fakultní nemocnice Olomouc (98), Všeobecná fakultní nemocnice v Praze (94), Nemocnice Nové Město na Moravě, p.o. (93), Slezská nemocnice v Opavě, příspěvková organizace (91), Fakultní nemocnice Hradec Králové (88), Uherskohradišťská nemocnice a.s. (83), Krajská nemocnice Liberec, a.s. (83), Nemocnice Kyjov, příspěvková organizace (82), Fakultní nemocnice U sv. Anny v Brně (80), Oblastní nemocnice Kladno,a.s. (79), KZ, a.s., Nemocnice Teplice, o.z. (79), KZ, a.s., Nemocnice Děčín, o.z. (78), Nemocnice Znojmo, příspěvková organizace (76), Nemocnice s poliklinikou Česká Lípa, a.s. (76), ÚVN - Vojenská fakultní nemocnice Praha (76), Nemocnice Strakonice, a.s. (75), Oblastní nemocnice Kolín, a.s. (75), Nemocnice Jihlava, příspěvková organizace (74), KZ, a.s., Nemocnice Chomutov, o.z. (73), Nemocnice Jindřichův Hradec, a.s. (72), Nemocnice Nový Jičín a.s. (71), Nemocnice Břeclav, příspěvková organizace (71).

Dostupné kapacity dle dispečinku IP
• UPV - volná kapacita ( 444 lůžek), tj. 18,2 % celku. ECMO - volná kapacita ( 38 přístrojů), tj. 42,7 % celku.
• JIP lůžka (HFNO+UPV): volná kapacita COVID+ 803 lůžek (+ volná kapacita pro COVID- pacienty 409 lůžek).
• Stand. lůžka s O2: volná kapacita COVID+ 2 057 lůžek (+ volná kapacita pro COVID- pacienty 3892 lůžek).

