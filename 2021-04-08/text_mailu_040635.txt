Vážené kolegyně a kolegové, dobrý den – posílám prosím nový report s včerejšími aktualizovanými daty z centrálního systému COVID19/ISIN, aktualizované trendy a přehled dle kraj.

Za včerejší den evidujeme v systému celkem 7 015 nových případů onemocnění COVID-19.

Hodnota je vyšší než včerejší záchyt a s vysokou pravděpodobností "dosbírává" nálož testů o Velikonocích. Obě hodnoty (6.4 i 7.4.) je třeba hodnotit společně - v mezi-týdenním srovnání jde o záchyty potvrzující klesající trend (pro srovnání minulý týden bylo v pondělí potvrzeno 6 934 případů, v úterý bylo potvrzeno 8 629 případů) a vyrovnávající výpadek během svátků. O vývoji a nastavení predikcí rozhodnou hodnoty konce týdne.

Hodnota reprodukčního čísla osciluje v hodnotách nižších než 0,8.  Aktuálně je hodnota reprodukčního čísla je rovna 0,73.

Včera bylo nově diagnostikováno 976 nových pacientů ve věku 65+ (13,9 % celku) a dále 305 nových pacientů ve věku 75+ (4,3 % celku). Tyto záchyty potenciálně zranitelných skupin pacientů jsou v podílu na celku nižší než v uplynulém týdnu před svátky.

Srovnání krajů dokumentuje následující tabulka

SUMARIZACE VÝVOJE V KRAJÍCH



Název kraje

Počet (%)

Počet na 100 tis. obyv.

Průměrný denní nárůst za týden celkem na 100 tis. obyv.

Průměrný denní nárůst za týden ve věku 65+ na 100 tis. obyv. 65+

Středočeský kraj

901 (12.8 %)

65.0

37.0

23.7

Jihomoravský kraj

857 (12.2 %)

71.9

35.9

28.9

Moravskoslezský kraj

743 (10.6 %)

61.9

38.3

29.9

Jihočeský kraj

653 (9.3 %)

101.4

49.0

39.1

Ústecký kraj

640 (9.1 %)

78.0

48.0

43.5

Hlavní město Praha

634 (9.0 %)

47.9

30.3

22.1

Zlínský kraj

499 (7.1 %)

85.7

45.7

41.3

Kraj Vysočina

458 (6.5 %)

89.8

50.8

38.2

Pardubický kraj

446 (6.4 %)

85.3

50.0

34.1

Olomoucký kraj

419 (6.0 %)

66.3

37.8

27.4

Plzeňský kraj

274 (3.9 %)

46.4

28.2

22.7

Liberecký kraj

270 (3.8 %)

60.9

39.6

29.1

Královéhradecký kraj

135 (1.9 %)

24.5

18.7

16.4

Karlovarský kraj

73 (1.0 %)

24.8

10.8

9.0

Neznámo

13 (0.2 %)









Nejvyšší přírůstky zaznamenal Středočeský kraj, který se ale v dlouhodobém trendu stále drží v nižších hodnotách, - stejný závěr patří pro kraj Jihomoravský. Rizikový jednodenní nárůst v přepočtu na 100 tis. obyvatel je registrován v kraji Jihočeském, opět zatím bez dopadu na dlouhodobý standardizovaný denní průměr.

Ve srovnání okresů, včetně Prahy, vykazují vysoké absolutní nárůsty počtu případů: Praha (634), České Budějovice (257), Zlín (220), Brno-město (202), Karviná (185), Olomouc (181), Ostrava-město (180), Frýdek-Místek (179), Žďár nad Sázavou (167), Hodonín (159), Děčín (150), Ústí nad Orlicí (146), Mladá Boleslav (141), Pardubice (140), Brno-venkov (127).

K půlnoci je evidováno 56 úmrtí, všechna jsou hlášena z nemocnic.

Zátěž nemocnic: počet nově přijatých byl nahlášen ve výši převyšující 340 pacientů (průběžná data: z toho 204 ve věku 65+ a 103 ve věku 75+). Po dohlášení dat z nemocnic a po nárazových příjmech z 6.4. (přijato + 800 pacientů) počty denně přijímaných poklesly a nemocnice se vrací k původnímu trendu - který znamná pokles zátěže:

Celkem nyní registrujeme 6 504 všech hospitalizovaných pacientů.

Určitý pokles ve srovnání s obdobím před Velikonocemi je nadále hlášen z jednotek intenzivní péče – zde aktuálně registrujeme 1 315 pacientů na JIP.

Data o hospitalizacích budou upřesněna v ranním hlášení z nemocnic.

S úctou L. Dušek

