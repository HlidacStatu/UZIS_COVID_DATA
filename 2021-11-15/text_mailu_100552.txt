Vážené kolegyně a kolegové, dobrý den – posílám prosím ucelené prezentace a data ke stavu epidemie, jde o jakési pracovní týdenní a měsíční shrnutí stavu a trvajících trendů.

Dnes večer / zítra ráno doplním tyto popisné souhrny novými predikcemi možného vývoje v dalších týdnech.

Soubor "Mezinarodní srovnání" shrnuje vybrané ukazatele dle zpětně uzavřených dat ECDC a ukazuje na poměrně prudký nárůst zátěže ve většině zemí EU a EHP - nicméně je zde patrný významný rozdíl ve srovnání nadprůměrně a podprůměrně proočkovaných populací. ČR je v proočkovanosti nad např. Polskem, Slovenskem - nicméně za nejvíce proočkovanými zeměmi je to stále rozdíl až o 25%. - data o proočkovanosti populace 18+ jsou na konci prezentace


Soubor "Souhrn_stav_epidemie" - je popisným přehledem populačních a epidemiologických charakteristik a trendů.

  *   Obecný popis celkové situace. Epidemie neustále narůstá v počtu nových nákaz a v prevalenci aktuálně nakažených. Trend rostoucí virové zátěže v populaci je významný (při rostoucí hodnotě R = 1,2 až 1,4). Ačkoli je zátěž nemocnic ve srovnání se situací v roce 2020 velmi významně nižší (5x), mnoho ukazatelů zdravotního dopadu epidemie ukazuje na rizikový vývoj. Počet hospitalizovaných v těžkém stavu roste (celkově je k 15.11. v ČR takto hospitalizováno na JIP 564 pacientů s COVID-19) a denní příjmy pacientů s COVID-19 na JIP překročily počet 80. Podíl nových případů se symptomy nemoci v čase významně narostl, a to zejména v nadprůměrně zatížených regionech (> 65%). Relativní pozitivita indikovaných testů rovněž setrvale roste; u testů z klinické a diagnostické indikace přesahuje 30% (avšak v nejvíce zatížených regionech jako je OLK, MSK, JMK, JHC, ZLK a PLK je blízko nebo nad hranicí 40 %). Nákaza se šíří zejména mezi mladými lidmi 6 – 19 let a ve věkové kategorii dospělých do 49 let (v těchto populačních skupinách týdenní záchyty překročily hodnotu 1000 a 550/100 tis. obyvatel). Bohužel v dalších fázích šíření nákazy již došlo i k výraznějšímu zásahu seniorní a potenciálně zranitelné populace, k 15.11. překročil 7denní počet nových případů ve věku 65+ hranici 340/100 tis. obyv. dané věkové třídy (při relativní pozitivitě diagnostických testů > 26%).


Soubor "Hlavni_ukazatele_epidemie" shrnuje v standardizovaných tabulkách vybrané ukazatele tak, jak je reportuje většina vyspělých zemí. Závěry těchto tabulek lze stručně shrnout takto:

  *   ze všech ukazatelů je patrný významný růst stále sílící epidemie, vysoce rizikové jsou zejména nárůsty v relativní pozitivitě indikovaných testů, v počtu symptomatických případů a také narůstající zátěž seniorní populace (65+)
  *   v důsledku toho jsou rizikové i nárůsty v zátěži nemocnic, včetně JIP, kde celková obsazenost kapacit pacienty s COVIDem překročila 15%
  *   tabulky srovnávající neočkovanou a očkovanou část populace ukazují na rizikový nárůst i v populaci s dokončeným očkováním ALE populační zátěž je zde cca 3x nižší a zátěž těžkým průběhem nemoci až 5x - 6x nižší než u populace neočkované
     *   Vyhodnocení ochranného efektu vakcinace (slide 4) tedy ukazuje na postupný částečný pokles ochrany proti nákaze (na cca 60 - 70%) ALE stále na velmi významný ochranný efekt proti těžkému průběhu nemoci 85 - 87%)!

Soubor "Data_rizikove_okresy" shrnuje hlavní rizikové ukazatele dle jednotlivých okresů. které lze prohledávat a filtrovat. Důležité je zejména posouzení rizikové dynamiky vývoje dané a) relativní pozitivitou testů, b) zásahem zranitelných skupin, c)7denním konzistentním trendem a d) symptomatičností případů ... při komplexním hodnocení je situace z těchto hledisek je situace riziková ve více než 60 okresech, zde v tabulce jsem vyfiltroval nejvíce zatížené okresy z hlediska zátěže populace 65+ (více viz přiložená data):
Okres   Kraj    Nové případy za 7 dní na 100 000 obyvatel       7denní relativní pozitivita diagnostických testů        7denní relativní pozitivita epidemiologických testů     7denní relativní pozitivita všech indikovaných testů    Symptomatičtí:  % z pozitivních         R (zjednodušený výpočet) - 7 denní úseky        Nové případy 65+ za 7 dní na 100 000 obyvatel 65+
Prostějov       Olomoucký kraj  1 239,6 43,6%   20,0%   30,3%   67,6%   1,1     696,1
Ostrava-město   Moravskoslezský kraj    975,3   40,7%   14,4%   22,6%   52,1%   1,2     580,4
Olomouc Olomoucký kraj  1 177,8 39,2%   17,9%   26,6%   59,0%   1,4     557,5
Šumperk Olomoucký kraj  1 208,7 45,6%   25,6%   35,6%   62,4%   1,2     486,9
Vsetín  Zlínský kraj    911,9   40,1%   19,3%   27,2%   69,9%   1,4     477,5
Opava   Moravskoslezský kraj    874,4   40,2%   14,8%   22,0%   55,0%   1,3     473,9
Brno-město      Jihomoravský kraj       1 060,7 29,4%   13,1%   20,8%   56,4%   1,2     469,0
Vyškov  Jihomoravský kraj       1 150,6 38,9%   20,9%   28,9%   60,8%   1,4     467,9
Karviná Moravskoslezský kraj    869,5   35,8%   12,7%   20,2%   53,6%   1,3     450,1
Ústí nad Orlicí Pardubický kraj 633,3   29,3%   13,6%   18,2%   64,2%   1,2     448,8
České Budějovice        Jihočeský kraj  893,7   41,0%   20,4%   28,4%   59,9%   1,0     445,3
Břeclav Jihomoravský kraj       711,7   36,8%   12,3%   20,9%   47,2%   1,5     443,7
Brno-venkov     Jihomoravský kraj       977,7   33,1%   15,8%   23,4%   58,9%   1,2     438,6
Hodonín Jihomoravský kraj       681,0   32,2%   17,7%   24,5%   64,2%   1,4     436,4
Blansko Jihomoravský kraj       890,0   35,9%   16,4%   26,3%   70,2%   1,2     436,1
Bruntál Moravskoslezský kraj    723,3   35,8%   13,5%   21,3%   71,3%   1,4     435,4
Přerov  Olomoucký kraj  890,6   40,3%   16,4%   27,0%   59,4%   1,2     435,4
Frýdek-Místek   Moravskoslezský kraj    946,0   43,7%   14,2%   22,5%   59,7%   1,2     416,2
Rokycany        Plzeňský kraj   840,6   30,9%   17,2%   22,5%   53,4%   1,2     408,3

S úctou L. Dušek

