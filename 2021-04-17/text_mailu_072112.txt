Vážené kolegyně a kolegové, dobrý den – posílám prosím nový report s včerejšími aktualizovanými daty z centrálního systému COVID19/ISIN, aktualizované trendy a přehled dle regionů.

Za včerejší den evidujeme v systému celkem 3 206 nových případů onemocnění COVID-19. Jde o páteční hodnotu, která uzavírá pracovní dny týdne na průměrném počtu záchytů < 4000. Jde o pokles proti předchozímu týdnu o cca 2000 diagnostikovaných. Pro srovnání: počty záchytů na konci minulého pracovního týdne se pohybovaly mezi 4 800 - 5 200.

Postupně se vyrovnává hodnota reprodukčního čísla kalkulovaného z a7denním a 14denním časovém okně, mizí zkreslující efekt Velikonoc. Epidemie stále prokazatelně zpomaluje a tento trend je patrný ve všech věkových kategoriích. Hodnota R počítaná ze 7denního časového okna je 0,82. Pokud vezmeme okno 14denní, je odhad 0,79.

Včera bylo nově diagnostikováno 514 nových pacientů ve věku 65+ (16,0 % celku) a dále 196 nových pacientů ve věku 75+ (6,1 % celku). Počet nově nakažených potenciálně zranitelných pacientů v prevalenci významně klesá, což se promítá do klesajícího počtu nově hospitalizovaných pacientů. Tento trend je opět patrný ve všech regionech.

Srovnání krajů dokumentuje následující tabulka

SUMARIZACE VÝVOJE V KRAJÍCH



Název kraje

Počet (%)

Počet na 100 tis. obyv.

Průměrný denní nárůst za týden celkem na 100 tis. obyv.

Průměrný denní nárůst za týden ve věku 65+ na 100 tis. obyv. 65+

Moravskoslezský kraj

425 (13.3 %)

35.4

35.6

30.8

Středočeský kraj

352 (11.0 %)

25.4

26.4

19.0

Ústecký kraj

342 (10.7 %)

41.7

39.6

30.7

Hlavní město Praha

339 (10.6 %)

25.6

23.4

17.2

Jihomoravský kraj

275 (8.6 %)

23.1

26.7

20.4

Olomoucký kraj

260 (8.1 %)

41.1

36.4

24.8

Zlínský kraj

252 (7.9 %)

43.3

41.5

32.6

Jihočeský kraj

233 (7.3 %)

36.2

37.8

26.5

Kraj Vysočina

215 (6.7 %)

42.2

42.9

31.2

Pardubický kraj

170 (5.3 %)

32.5

32.7

26.4

Plzeňský kraj

129 (4.0 %)

21.9

18.3

15.9

Liberecký kraj

119 (3.7 %)

26.8

27.4

21.1

Královéhradecký kraj

47 (1.5 %)

8.5

12.3

9.3

Karlovarský kraj

37 (1.2 %)

12.6

9.6

7.8

Neznámo

11 (0.3 %)









I páteční hodnoty potvrdly snižující se rozdíly mezi regiony a klesající trend ve všech regionech. průměrné denní záchyty kalkulované z týdenní periody a přepočítané na 100 tis. obyvatel jsou vyšší než 40 již jen u 4 regionů (OLK, ÚSK, ZLK, VYS). Klesající trend je patrný i u populační skupiny ve věkové kategorii 65+. Velmi sníženou populační zátěž vykazují kraje KVK a HKK - zde je týdenní kumulativní incidence již pod 100/100 tis. obyv.

Ve srovnání okresů, včetně Prahy, vykazují vysoké absolutní nárůsty počtu případů: Praha (339), Ostrava-město (119), Olomouc (107), Frýdek-Místek (92), Zlín (87), Uherské Hradiště (82), České Budějovice (81), Nový Jičín (80), Žďár nad Sázavou (79), Přerov (75), Karviná (75), Kladno (66), Třebíč (66), Brno-město (65), Brno-venkov (62).

K půlnoci je evidováno 27 úmrtí, všechna jsou hlášena z nemocnic.

Zátěž nemocnic: počet nově přijatých byl nahlášen ve výši cca 200 pacientů (průběžná data: z toho 121 ve věku 65+ a 65 ve věku 75+). Počet nově přijímaných pacientů tento týden v průměru klesnul pod 300 a dále se snižuje. Pokles příjmů do nemocnic v běžných pracovních dnech je významným indikátorem pokračujícího zpomalování epidemie.

Celkem nyní registrujeme 4 421 všech hospitalizovaných pacientů, opět hodnota ukazující na mírný pokles zátěže v průběhu týdne. Další pokles evidujeme i z jednotek intenzivní péče – zde aktuálně registrujeme cca 1 042 pacientů na JIP.

Data o hospitalizacích budou upřesněna v ranním hlášení z nemocnic.

S úctou L. Dušek

