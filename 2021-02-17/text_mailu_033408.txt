Vážené kolegyně a kolegové, dobrý den – posílám prosím nový report s včerejšími aktualizovanými daty z centrálního systému COVID19/ISIN, aktualizované trendy a přehled dle krajů.

Za včerejší den evidujeme v systému celkem 12 486 nových případů onemocnění COVID-19. Úterní hodnoty záchytů jsou nyní typicky nejvyšší z celého týdne a ve srovnání posledních 2–3 týdnů i v tomto vrcholu vidíme podstatný nárůst v čase (při předpokládaném přibližně stejném objemu testů).  Opět se tak bohužel potvrzuje nárůst rychlosti šíření epidemie. V důsledku toho pozorujme i viditelný nárůst hodnoty reprodukčního čísla na 1,09 (dle odhadu EpiEstim).

Nadále přetrvávají významné rozdíly mezi regiony a zejména dlouhodobě pozorovaný gradient nárůstu zátěže směrem k severní a západní oblasti Čech. V přepočtu na 100tis. obyvatel připadají vysoké hodnoty denních nárůstů opět na kraj Královéhradecký a Karlovarský, rizikovost jejich situace trvá a mírně narůstá (oba regiony přesahují denní průměrný nárůst 146/100tis. obyv.). V obou případech se růst týká i zranitelných skupin obyvatel. Rovněž je potvrzen významný rizikový trend u kraje Plzeňského a kraje Pardubického. Velmi vysoký denní přírůstek za včerejšek vykázal i kraj Středočeský a rovněž Praha.

Srovnání denních nárůstů v jednotlivých regionech shrnuje následují tabulk

Název kraje

Počet

%

Počet na 100 tis. obyv.

Průměrný denní nárůst za týden celkem na 100 tis. obyv.

/ skupina 65+ na 100 tis. obyv. 65+

Středočeský kraj

2 004

16,0 %

144,7

90,9 / 64,1

Hlavní město Praha

1 336

10,7 %

100,9

73,4 / 52,8

Plzeňský kraj

1 113

8,9 %

188,7

113,8 / 81,4

Jihomoravský kraj

1 085

8,7 %

91,0

54,0 / 41,2

Královéhradecký kraj

975

7,8 %

176,7

145,6 / 103,4

Karlovarský kraj

973

7,8 %

330,2

157,6 / 147,2

Moravskoslezský kraj

878

7,0 %

73,1

46,5 / 37,1

Ústecký kraj

851

6,8 %

103,7

68,4 / 49,8

Pardubický kraj

762

6,1 %

145,8

103,9 / 71,9

Jihočeský kraj

732

5,9 %

113,6

62,6 / 49,6

Liberecký kraj

586

4,7 %

132,1

95,7 / 65,3

Olomoucký kraj

492

3,9 %

77,8

55,2 / 37,8

Kraj Vysočina

387

3,1 %

75,9

48,8 / 37,8

Zlínský kraj

296

2,4 %

50,8

33,7 / 23,0

Neznámo

16

0,1 %

-

-

Ve srovnání okresů vykazují vysoké hodnoty (≥ 200) případů v okresech: Praha (1336), Sokolov (370), Karlovy Vary (342), Brno-město (341), Plzeň-město (327), Hradec Králové (316), Pardubice (282), Cheb (261), Trutnov (253), Benešov (241), Praha-západ (211), Praha-východ (209), Mladá Boleslav (209), Kladno (207), Mělník (200).

K půlnoci je evidováno 77 úmrtí, z toho 76 z nemocnic.

Včera bylo nově diagnostikováno 1752 nových pacientů ve věku 65+ (14,0 % celku) a dále 719 nových pacientů ve věku 75+ (5,8 % celku). Počty nově nakažených a potenciálně zranitelných osob tak rovněž dosáhly významného maxima ve srovnání posledních 2 týdnů a bohužel tak povedou také ke srovnatelným, mírně vyšším, příjmům do nemocnic.

Zátěž nemocnic: počet nově přijatých byl k půlnoci nahlášen ve výši 518 nových příjmů (průběžná data, z toho 330 ve věku 65+, 194 ve věku 75+). – celkem registrujeme 6 171 všech hospitalizovaných pacientů s COVID-19. Bude upřesněno v ranním hlášení z nemocnic.

S úctou L. Dušek

