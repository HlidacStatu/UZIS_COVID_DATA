Vážené kolegyně a kolegové, dobrý den - na prahu září a podzimu znovu obnovuji hlášení o výskytu nákaz v sociálních zařízeních, zdravotnických zařízeních a mezi zdravotnickými pracovníky. Zejména nákazy mezi ZP se v minulosti ukázaly být jakýmsi indikátorem virové zátěže obecně, - doufejme nyní, že díky masivní vakcinaci jde o skupinu, která si udrží současná pěkná čísla.

Celý systém zůstal plně aktivní přes celé léto, i když počty ze sociálních zařízení mohou být podhlášená. Určitě ale nejsou podhlášená u těžkých případů onemocnění, protože to bychom objektivně viděli v zátěži nemocnic a zdravotnického systému, a ta je nyní velmi nízká.

Děkuji všem, kteří významně přispěli k udržení celého informačního systému v chodu, zejména kolegyním a kolegům v nemocnicích za hlášení zátěže lůžkového segmentu a za další data, včetně verifikace nákaz u ZP v nemocnicích.

Hlášení o stavu bychom prováděli 1x týdně, u sociálních zařízení možná 1x za 14 dní, podle vývoje v září. Pokud by se situace horšila, přejdu na urgent reporting jako v první polovině roku i adresně pro krizové štáby krajů.

V přílohách naleznete

  *   Prezentaci ppt o stavu a vývoji nákaz v sociálních zařízeních - celý datový most t k pobytovým sociálním službám je funkční a udržuje si reprezentativní pokrytí. Dovolíme si požádat krajské koordinátory pro sociální oblast o udržování aktivního hlášení všech nákaz, podobně tak samozřejmě činí KHS.
  *   Prezentaci ppt o stavu vakcinace ZP dle profesích skupin a o výskytu nákaz v této profesní kategorii - opět po krajích a v trendových přehledech
  *   Datové přílohy v MS Excel ukazující denní vývoj počtu nákaz ZP - na koordinátory v nemocnicích dále chodí i adresný výpis vývoje a rizik po jednotlivých zařízeních.

DATA NA KONCI SRPNA JSOU VELMI POZITIVNÍ

  *   V sociálních zařízeních jsou hlášeny jednotky případů měsíčně a situace je stabilní celé léto – data z individuálních hlášení potvrzují i KHS, nikde není patrná kumulace clusterů
  *   Obdobně výskyt nákaz mezi ZP je minimální, jednotky případů bez rizikových trendů nebo kumulace nákaz v nějaké konkrétní oblasti

Pozitivem také je, že významně narostla proočkovanost vybraných skupin NLZP (proti situaci na jaře 2021) - nicméně stále evidujeme 15% - 25% (dle profese) nenaočkovaných a aktivních ZP, včetně lékařů - a to i v zařízeních akutní lůžkové péče. - viz přiložená ppt prezentace.

S úctou

L. D.




