Vážené kolegyně a kolegové, dobrý den – posílám prosím nový report s včerejšími aktualizovanými daty z centrálního systému COVID19/ISIN, aktualizované trendy a přehled dle krajů

Za včerejší den evidujeme v systému celkem 10 883 nových případů onemocnění COVID-19. Jde hodnotu úterní, která bývá tradičně nejvyšší z daného týdne – minulé úterý týden vrcholil hodnotou záchytu mírně nad 14 000. Vývoj tohoto týdne nepochybně potvrzuje brždění epidemie, mimo jiné i proto, že objem realizovaných testů je srovnatelný s týdnem předchozím a má potenciál zachytit i vyšší počty nových případů. Rovněž dobrým signálem je, že i přes denní výkyvy a variabilitu započal klesat 7denní klouzavý průměr relativní pozitivity testů s diagnostických a klinických indikací.

 Hodnota reprodukčního čísla zůstává pod hranicí 1, aktuální hodnota je rovna 0,82.

Bohužel stále pokračuje vysoká úroveň nákazy mezi potenciálně zranitelnými skupinami pacientů – včera bylo nově diagnostikováno 1 619 nových pacientů ve věku 65+ (14,9 % celku) a dále 620 nových pacientů ve věku 75+ (5,7 % celku). Jde stále o počty rizikové pro zátěž nemocnic, a ukazující na fakt, že pokles zátěže nemocnic bude celý tento týden spíše pomalý.

Srovnání krajů dokumentuje následující tabulka


SUMARIZACE VÝVOJE V KRAJÍCH



Název kraje

Počet (%)

Počet na 100 tis. obyv.

Průměrný denní nárůst za týden celkem na 100 tis. obyv.

Průměrný denní nárůst za týden ve věku 65+ na 100 tis. obyv. 65+

Středočeský kraj

1,668 (15.3 %)

120.4

93.1

66.5

Ústecký kraj

1,159 (10.6 %)

141.2

105.8

83.2

Jihomoravský kraj

1,105 (10.2 %)

92.7

68.1

51.2

Moravskoslezský kraj

1,007 (9.3 %)

83.9

64.0

48.6

Hlavní město Praha

1,006 (9.2 %)

76.0

68.1

53.8

Jihočeský kraj

973 (8.9 %)

151.1

108.9

81.6

Pardubický kraj

717 (6.6 %)

137.2

96.3

72.7

Olomoucký kraj

615 (5.7 %)

97.3

77.2

60.0

Kraj Vysočina

569 (5.2 %)

111.6

84.5

62.5

Plzeňský kraj

545 (5.0 %)

92.4

84.5

61.5

Liberecký kraj

514 (4.7 %)

115.8

96.7

72.1

Zlínský kraj

509 (4.7 %)

87.4

57.2

43.4

Královéhradecký kraj

368 (3.4 %)

66.7

57.6

43.8

Karlovarský kraj

107 (1.0 %)

36.3

40.7

39.9

Neznámo

21 (0.2 %)









Ačkoli nyní hodnotíme data na vrcholu záchytu tohoto týdne, dlouhodobější denní průměry záchytu COVID-19 překračují hodnotu 100/100 tis. obyv. pouze u dvou regionů: Jihočeského a Ústeckého. I tyto týdenní trendy ukazují na poklesy a brždění epidemie na populační úrovni. Nadále přetrvává kontrast mezi více nakaženými regiony Čech vs. méně zasaženými kraji východu republiky, rozdíly v tomto gradientu ale začínají rovněž klesat.

Ve srovnání okresů, včetně Prahy, vykazují vysoké absolutní nárůsty počtu případů: Praha (1006), Brno-město (284), Beroun (246), České Budějovice (240), Ostrava-město (236), Mladá Boleslav (226), Olomouc (226), Kladno (223), Frýdek-Místek (217), Karviná (213), Děčín (204), Ústí nad Orlicí (197), Liberec (193), Teplice (191), Pardubice (189).

K půlnoci je evidováno 88 úmrtí, všechna úmrtí jsou hlášena z nemocnic.

Zátěž nemocnic: počet nově přijatých byl nahlášen ve výši vyšší než 500 pacientů (průběžná data: z toho 293 ve věku 65+ a 163 ve věku 75+) - registrujeme celkem 8 402 všech hospitalizovaných pacientů, což je mírný pokles proti hodnotě hlášené na počátku týdne. Zátěž nemocnic začne v druhé části týdne klesat, pokles bude ale stále pomalý – viz výše kvantifikovaný počet nově nakažených potenciálně zranitelných pacientů.

Nemocniční data budou upřesněna v ranním hlášení z nemocnic.

S úctou L. Dušek

