Vážené kolegyně a kolegové, dobrý den - posílám prosím nový report s aktualizovanými daty z centrálního systému COVID19/ISIN, aktualizované trendy a přehled dle krajů.

V centrální databázi ISIN evidu​jeme za včerejší den 4 283 nových případů s COVID-19. Hodnota je weekendová, nedělní a dle očekávání nižší než v předchozích dnech. Přesto i vzhledem k očekávatelnému menšímu množství testů odráží spíše prorůstovou dynamiku šíření a situaci, kdy se reprodukční číslo pohybuje v intervalu mezi 1,1 a 1,2. Velké riziko spočívá v komunitní podstatě šíření nákazy, která stále postihuje značný počet potenciálně zranitelných osob, např. kategorie 65+ setrvale tvoří cca 19 - 20% celkového počtu nově diagnostikovaných.

Velmi vysoký denní přírůstek zaznamenal kraj Královéhradecký (+ 717, z toho 134 v kategorii 65+) - tento kraj také dlouhodobě drží nejvyšší hodnoty průměrných denních přírůstků v přepočtu na 100 tis. obyvatel (> 180). Vysoké hodnoty registruje dále kraj Moravskoslezský, opět jako v uplynulých dnech.

Srovnání denních nárůstů v jednotlivých regionech shrnuje následující tabulka

Název kraje

Počet

%

Počet na 100 tis. obyv.

Průměrný denní nárůst za týden celkem na 100 tis. obyv.

/ skupina 65+ na 100 tis. obyv. 65+

Královéhradecký kraj

717

16,7 %

130,0

180,2 / 166,7

Moravskoslezský kraj

717

16,7 %

59,7

151,6 / 146,9

Hlavní město Praha

467

10,9 %

35,3

96,7 / 83,0

Středočeský kraj

374

8,7 %

27,0

117,9 / 111,6

Zlínský kraj

325

7,6 %

55,8

136,3 / 127,4

Jihomoravský kraj

305

7,1 %

25,6

103,2 / 90,8

Liberecký kraj

291

6,8 %

65,6

133,2 / 125,1

Pardubický kraj

271

6,3 %

51,8

139,2 / 122,8

Ústecký kraj

220

5,1 %

26,8

96,0 / 102,8

Kraj Vysočina

198

4,6 %

38,8

117,1 / 123,4

Olomoucký kraj

168

3,9 %

26,6

108,3 / 102,1

Plzeňský kraj

132

3,1 %

22,4

88,4 / 85,3

Jihočeský kraj

47

1,1 %

7,3

99,3 / 101,9

Karlovarský kraj

47

1,1 %

16,0

118,4 / 120,4

Neznámo

4

0,1 %

-

-

Ve srovnání okresů pozorujeme vysoký přírůstek (≥ 75) případů v okresech Praha (467), Hradec Králové (296), Liberec (195), Opava (177), Ostrava-město (174), Rychnov nad Kněžnou (165), Zlín (158), Karviná (134), Pardubice (127), Trutnov (126), Frýdek-Místek (109), Havlíčkův Brod (107), Náchod (106), Brno-město (103), Olomouc (94) a Uherské Hradiště (83).

K půlnoci bylo dosud nahlášeno 80 nových úmrtí, z toho 77 z nemocnic.

Včera bylo nově diagnostikováno 808 nových pacientů ve věku 65+ a dále 394 nových pacientů ve věku 75+.

Zátěž nemocnic byla k půlnoci nahlášena v nižších hodnotách, než tomu bylo v pracovních dnech týdne: celkem bylo zadáno cca + 337 nových příjmů do nemocnic, z toho cca 253 u pacientů ve věku 65+ a 156 u pacientů ve věku 75+. Opět je nutné zdůraznit, že jde o nedělní hodnotu, která nemusí být reprezentativní, po weekendu vždy počty příjmů značně vrostou. Nelze ani vyloučit, že hodnoty nejsou plně dohlášené a budou doplňovány v pondělí, zejména v přetížených regionech

Vysoké počty propuštěných pacientů a relativně nižší příjmy vedly k poklesu celkového počtu hospitalizovaných. Nemocnice hlásí nárůst počtu případů na celkem 6 622 všech hospitalizovaných pacientů. - upřesním v ranním hlášení z nemocnic, hodnota se ještě může změnit.

S úctou L. Dušek


