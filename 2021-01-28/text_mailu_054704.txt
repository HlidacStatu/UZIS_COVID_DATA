Vážené kolegyně a kolegové, dobrý den - posílám prosím ranní hlášení z nemocnic, v přílohách souhrnné reporty včetně přehledu zátěže nemocnic po zařízeních a po krajích.

Téměř všechny sledované počty hospitalizovaných pacientů jsou podobné jako včera, počty nových příjmů jsou nižší, nicméně přesto překračují hodnotu 400 (aktuálně 403). Stav v nemocnicích by tedy v posledních dnech mohl být označen jako stagnace, což není pozitivní zpráva, neboť stále existuje riziko eskalace dané velkým počtem nově nakažených pacientů ze zranitelných skupin (průměrně denně > 1000 až > 1 200 pacientů, jimž až z cca 35% hrozí hospitalizace).

Celkově je hospitalizováno 5 925 všech pacientů s COVID-19, na JIP je léčeno 1006 osob, z toho UPV 516 a ECMO 15. Relativně vyšší nárůsty po weekendu jsou kompenzovány velkým množstvím propouštěných pacientů, proto není patrný významnější růst. Přetrvávají avšak významné rozdíly mezi regiony.

Níže je prosím celkový souhrn hodnot v číslech

S úctou L. Dušek



Celkový souhrn situace v ČR:

  *   Celkem hospitalizovaných bylo včera 5 925.
  *   Hospitalizovaní tvoří 6,1 % z celkem pozitivních.
  *   Na JIP je hlášeno 1 006 osob, 516 UPV, 15x ECMO.
  *   Podíl osob v těžkém stavu z celkového počtu hospitalizovaných je 16,3 %.
  *   Potvrzeno 76 úmrtí. Průměrný věk je 79 let.



 Nově přijatí a propuštění pacienti:

  *   Celkem 403 nových příjmů, průměrný věk 72 let, těžký stav je hlášen 22, jinak převažuje stav střední (210).
  *   Nejvíce příjmů bylo v  HMP (68), STC (43), HKK (39).
  *   dne 26.1. je hlášeno 558 propuštěných pacientů
  *   dne 27.1. je hlášeno 519 propuštěných pacientů



Zátěž dle krajů a nemocnic:

  *   Nejvíce pacientů je v HMP (748-> z toho na JIP 122), v JMK (714 -> z toho na JIP 147) a MSK (616 -> z toho na JIP 103).
  *   UPV potřebuje nejvíce pacientů v JMK (87), MSK (62), HKK (52).
  *   Nejvíce pacientů je v nemocnicích (>70):

Fakultní nemocnice Hradec Králové (186), Fakultní Thomayerova nemocnice (156), Fakultní nemocnice Plzeň (140), Nem. Pardubického kraje, a.s., Pardubická nem. (137), Krajská nemocnice Liberec, a.s. (135), Fakultní nemocnice Brno (133), Fakultní nemocnice v Motole (130), Krajská nemocnice T. Bati, a. s. (129), FN Na Bulovce (118), Oblastní nemocnice Náchod a.s. (110), Fakultní nemocnice Královské Vinohrady (106), Fakultní nemocnice Olomouc (99), Městská nemocnice Ostrava, příspěvková organizace (98), KZ, a.s., Masarykova nem. Ústí n. L., o.z. (97), Fakultní nemocnice U sv. Anny v Brně (88), KKN a.s., Nemocnice Karlovy Vary (83), Fakultní nemocnice Ostrava (81), Slezská nemocnice v Opavě, příspěvková organizace (79), Nemocnice České Budějovice, a.s. (75), Oblastní nemocnice Trutnov a.s. (75), Psychiatrická nemocnice Bohnice (73).



Dostupné kapacity dle dispečinku IP:

  *   UPV - volná kapacita (795 lůžek), tj, 34,6 % celku, ECMO - volná kapacita (38 přístrojů), tj. 46,9 % celku.
  *   JIP lůžka: volná kapacita COVID+ 237 lůžek (+ volná kapacita pro COVID- pacienty 505 lůžek).
  *   Stand. lůžka s O2: volná kapacita COVID+ 1 210 lůžek (+ volná kapacita pro COVID- pacienty 4 514 lůžek).



