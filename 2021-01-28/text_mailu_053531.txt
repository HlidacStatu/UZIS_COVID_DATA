Vážené kolegyně a kolegové, dobrý den - posílám prosím nový report s včerejšími aktualizovanými daty z centrálního systému COVID19/ISIN, aktualizované trendy a přehled dle krajů.

Za včerejší den evidujeme v systému celkem 8 452 nových případů onemocnění COVID-19. Tato hodnota odpovídá přibližně průměrným vysokým hodnotám minulého týdne a potvrzuje tak bohužel zpomalení brždění epidemie na populační úrovni. při zcela srovnatelném objemu testů prováděných tento a minulý týden (denně cca 50 - 60 tis. při součtu PCR a antigenních testů) jde o hodnotu populačně reprezentativní. Zpomalení brždění odpovídá i hodnota reprodukčního čísla, která se mírně zvyšuje a blíží se hodnotě 1, aktuálně jde o 0,95 dle odhadu EpiEstim.

Srovnání denních nárůstů v jednotlivých regionech shrnuje následující tabulka

Název kraje

Počet

%

Počet na 100 tis. obyv.

Průměrný denní nárůst za týden celkem na 100 tis. obyv.

/ skupina 65+ na 100 tis. obyv. 65+

Středočeský kraj

1 167

13,8 %

84,3

66,2 / 58,5

Jihomoravský kraj

867

10,3 %

72,7

52,2 / 44,7

Hlavní město Praha

866

10,2 %

65,4

52,3 / 44,5

Královéhradecký kraj

817

9,7 %

148,1

131,6 / 105,3

Moravskoslezský kraj

657

7,8 %

54,7

54,9 / 51,0

Plzeňský kraj

636

7,5 %

107,8

67,1 / 47,3

Karlovarský kraj

535

6,3 %

181,6

125,2 / 103,3

Ústecký kraj

496

5,9 %

60,4

48,2 / 44,5

Jihočeský kraj

466

5,5 %

72,4

54,1 / 53,7

Olomoucký kraj

457

5,4 %

72,3

56,8 / 46,5

Pardubický kraj

446

5,3 %

85,3

72,4 / 50,2

Liberecký kraj

409

4,8 %

92,2

77,7 / 67,5

Zlínský kraj

330

3,9 %

56,6

50,0 / 38,6

Kraj Vysočina

297

3,5 %

58,3

46,0 / 44,1

Neznámo

6

0,1 %

-

-

Opět stejně jako v uplynulých pracovních dnech tohoto týdne je na čelní pozici absolutních denních přírůstků Středočeský kraj (+ 1167), relativně nižší hodnoty ve srovnání s minulým obdobím vykazují kraje Moravskoslezský a Jihomoravský. Vysoké průměrné denní přírůstky přepočítané na 100tis. obyvatel trvají v KVK a zejména v KHK - zde je průměrný denní přírůstek dlouhodobě vyšší než 131/tis. obyvatel a u seniorní populace 65+ vyšší než 105/100tis. obyvatel v této věkové kategorii.

Ve srovnání okresů vykazují vysoké hodnoty (≥ 150) případů v okresech: Praha (866), Trutnov (304), Brno-město (252), Sokolov (243), České Budějovice (187), Olomouc (176), Hradec Králové (175), Ostrava-město (164), Cheb (162), Opava (157), Mladá Boleslav (157), Liberec (156), Plzeň-město (156) a Pardubice (153).

K půlnoci je evidováno 77 úmrtí, z toho 76 hlášeno z nemocnic.

Včera bylo nově diagnostikováno 1 440 nových pacientů ve věku 65+ (17% celku) a dále 677 nových pacientů ve věku 75+(8% celku). Počty nakažených seniorních skupin jsou stále velmi vysoké, tyto včerejší hodnoty plně srovnatelné se záchyty v úterý. Bohužel tak stále trvá zvýšený tlak na nemocnice, u kterých je třeba počítat s cca více než 400 novými příjmy denně.

Zátěž nemocnic: k půlnoci je nahlášeno více než 400 nových příjmů, z toho 279 ve věku 65+ a 186 v kategorii 75+. Registrujeme celkem 5 925 všech hospitalizovaných pacientů. Jde jen o mírně nižší hodnotu než včera - v nemocnicích tedy nastala stagnace, počty hospitalizovaných přestaly klesat. - hodnoty upřesním v detailním ranním hlášení z nemocnic.

S úctou L. Dušek

