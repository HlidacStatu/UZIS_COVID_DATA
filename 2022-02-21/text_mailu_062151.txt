Vážené kolegyně a kolegové, dobrý den – posílám prosím aktualizovaný souhrn o stavu nákaz v sociálních zařízeních + přehled očkování a nákaz u zdravotnických pracovníků.

Soubor "Analyza_soc_sluzby_ohniska" - aktualizace k 19.2. 2022
Prezentace je vytvořena ze dvou zdrojů dat, které se nezávisle na sobě doplňují a také potvrzují:
1) šetření KHS hlásících ohniska nákazy a výsledky epidemiologických šetření
2) k tomu nezávislé přímé zadávání nákaz od pobytových sociálních zařízení (zadávané přímo přes vybudovaný datový most do modulu ISIN).

CELKOVÝ ZÁVĚR:
Počty hlášených nákaz v únoru 2022 významně rostou. KHS dosud za únor nahlásily téměř dvojnásobek ohnisek a nakažených osob, než bylo nahlášeno za celý leden 2022. Zvýšený počet nakažených dokládá i individuální hlášení nákaz přímo od poskytovatelů pobytových sociálních služeb. Je evidentní, že v korelaci s tím, jak šíření varianty Omikron významně zasáhlo po 25.1. 2022 seniorní populační kategorie, tak se nákaza začala významněji šířit i v sociálních zařízeních. I přes prokazatelný nárůst jsou ale registrované počty nakažených nesrovnatelně nižší, než tomu bylo ve stejnou dobu na počátku roku 2021. Pozitivní zprávou je, že i v sociálních zařízeních pozorujeme zásadní ochranný efekt očkování – počty nakažených klientů těchto zařízení, kteří potřebují hospitalizační péči nerostou a zůstávají v jednotkách denně (nad celou ČR je dlouhodobý průměr cca 5 takových případů denně).

Dle hlášení KHS

  *   Za leden 2022 bylo nahlášeno 33 událostí s 655 nakaženými
  *   Za únor 2022 bylo dosud nahlášeno 59 událostí se 1250 nakaženými (stav k 19.2.)
  *   Za poslední týden (14.2. - 20.2.) bylo nahlášeno 16 ohnisek s 2791 nakaženými
  *   V hlášení KHS je patrný významný nárůst počtu nákaz v únoru ve srovnání s lednem 2022. V posledním období jsou častěji řešena i větší ohniska s více než 20 nakaženými osobami

Individuální hlášení poskytovatelů nezávisle potvrzují závěry epidemiologických šetření KHS.

  *   V lednu bylo nahlášeno 1024 případů nákazy personálu a 429 klientů, z nichž 30 zemřelo.
  *   V únoru bylo dosud k datu 19.2. nahlášeno 1212 případů nákazy personálu a 776 případů nákazy klientů, z nichž 42 zemřelo.
  *   Pro srovnání data z prosince 2021 (576 nákaz u personálu, 405 u klientů, 69 úmrtí)
  *   Počty případů s těžkým průběhem nákazy, zejména vyžadujícím hospitalizaci, zůstávají nízké, v jednotkách případů denně v celé ČR.

:::::::::::::::::::::::::::::::::::::::::::::::::::::::::::::::::::::::::::::::::::::::::::::::::::::::::::::::::::::::::::::::

Soubor "ZP_nakazy a vakcinace" - aktualizace k 19.2. 2022 + příloha denní data o nákazách ZP v MS Excel

DATA O PROOČKOVANOSTI JSOU V TOMTO SHRNUTÍ TÉMĚŘ STEJNÁ JAKO PŘED TÝDNEM  - PROOČKOVANOST ZP JIŽ DÁLE VÝZNAMNĚ NEROSTE.

  *   Aplikovaných dávek očkování již přibývá velmi málo, proočkovanost se v posledních týdnech nemění
  *   Celková proočkovanost ZP dosahuje 83,7 % (jen ZP skutečně aktivní ve zdravotnictví).
  *   U aktuálně aktivně působících zdravotnických pracovníků má alespoň 1. dávku vakcinace cca 88 % lékařů, cca 84 % sesterských povolání a cca 81 % ostatních zdravotnických povolání (hodnoty zůstávají cca stejné jako na konci roku 2021).

  *   AKTUÁLNÍ DATA UKAZUJÍ ZASTAVENÍ RŮSTU POČTU NÁKAZ U ZDRAVOTNICKÝCH PRACOVNÍKŮ. POTVRZUJÍ TAK DOSAŽENÍ KULMINACE VARIANTY OMIKRON V POPULACI. POČTY NÁKAZ U AKTIVNÍCH ZP KLESAJÍ.  Zdravotničtí pracovníci jsou vystavováni riziku nákazy významně více než běžná populace a vývoj jejich virové zátěže je velmi dobrým indikátorem epidemiologických trendů - jde jednoznačně o důsledek dominance varianty Omikron.

  *   Aktuálně je denně nově diagnostikováno jako COVID+ (7denní průměr) 69 lékařů, 203 sester a 165 ostatních NLZP: tyto počty nižší než hlášené nákazy před cca týdnem, je patrné, že se šíření nákazy dostalo za kulminační bod.
  *   Denně tak průměrně přibývá cca 440 nově nakažených ZP (před týdnem do bylo cca 620)
     *   Prevalence nakažených je sice stále vysoká, ale klesá: cca 738 lékařů, 2 164 sester a 1 844 NLZP

  *

Ochranný efekt vakcinace proti nákaze v čase významně klesá. Avšak posilující dávka vrátila na konci roku 2021 ochranu proti nákaze zpět nad hodnotu 85%. Aktuální ochranný efekt posíleného očkování proti nákaze je cca 50%. Zdravotničtí pracovníci jsou v tomto ohledu velmi důležitý model, jde o profesní skupinu primárně vystavenou riziku nákazy. Zásadním faktem ovšem je, že ochranný efekt vakcinace proti těžkému průběhu nemoci trvá i v této profesní kategorii. V současnosti registrujeme pouze jednotky ZP s těžším průběhem nemoci po očkování.

  *
  *   Očkování ZP posilující dávkou - viz slidy č. 7 - 9 v prezentaci.

     *   Pokud vyhodnotíme podíl ZP s posilující dávkou jen mezi těmi, kteří na ni mají časově nárok, pak dosud tuto dávku dostalo cca 88,3% lékařů, 78,8% sester, 74,8% NLZP

     *   Vztaženo na celkový počet aktivních pracovníků: lékaři 74,3%, sestry 60,6% a ostatní NLZP 55,5% (NLZP s velkými rozdíly: např. záchranáři 66,1% vs. ošetřovatelé 53,4%)

S úctou

L. Dušek

