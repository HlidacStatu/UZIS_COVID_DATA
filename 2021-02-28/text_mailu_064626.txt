Vážené kolegyně a kolegové, dobrý den – posílám prosím nový report s včerejšími aktualizovanými daty z centrálního systému COVID19/ISIN, aktualizované trendy a přehled dle krajů.

Za včerejší den evidujeme v systému celkem 7 798 nových případů onemocnění COVID-19.  Výše záchytu COVID-19 odpovídá předpokládaným hodnotám tohoto týdne. I když sobotní počty nejsou plně reprezentativní, lze je aspoň přibližně porovnávat, neboť počty a struktura testů bývají srovnatelné (minulou sobotu bylo zachyceno 6 773 pozitivních záchytů, týden předtím 5 141). Hodnoty potvrzují fázi rostoucí epidemie: reprodukční číslo je na hodnotě 1,20 (95 % interval spolehlivosti 1,19 - 1,21).

Srovnání regionů potvrzuje rostoucí zátěž Středočeského kraje, který téměř po celý týden registruje jedny z nejvyšších denní přírůstků ze všech krajů (+1 546; 140,1/100tis. obyv.).  Vysoká zátěž měřeno průměrným denním nárůstem v přepočtu na 100 tis. obyv. trvá v krajích Královéhradeckém, Plzeňském, Karlovarském, Pardubickém. Nadále pozorujeme gradient klesajícího rizika od západu na východ, moravské regiony a Vysočina jsou významně méně zatíženy, než vyjmenované kraje Čech

Srovnání krajů dokumentuje následující tabulka

Název kraje

Počet (%)

Počet na 100 tis. obyv.

Průměrný denní nárůst za týden celkem na 100 tis. obyv.

Průměrný denní nárůst za týden ve věku 65+ na 100 tis. obyv. 65+

Středočeský kraj

1,546 (19.8 %)

111.6

140.1

85.7

Hlavní město Praha

1,231 (15.8 %)

93.0

110.6

73.0

Ústecký kraj

748 (9.6 %)

91.1

113.9

87.2

Jihomoravský kraj

669 (8.6 %)

56.1

80.6

54.2

Moravskoslezský kraj

557 (7.1 %)

46.4

67.9

50.8

Královéhradecký kraj

498 (6.4 %)

90.3

153.1

108.0

Plzeňský kraj

491 (6.3 %)

83.2

182.0

125.3

Jihočeský kraj

413 (5.3 %)

64.1

95.0

67.6

Liberecký kraj

400 (5.1 %)

90.2

147.3

100.7

Zlínský kraj

328 (4.2 %)

56.3

55.9

38.4

Kraj Vysočina

292 (3.7 %)

57.3

78.3

55.9

Pardubický kraj

287 (3.7 %)

54.9

141.0

103.6

Olomoucký kraj

190 (2.4 %)

30.1

76.6

53.5

Karlovarský kraj

138 (1.8 %)

46.8

164.5

150.7

Neznámo

10 (0.1 %)







Ve srovnání okresů, včetně Prahy, vykazují vysoké absolutní nárůsty počtu případů: Praha (1231), Brno-město (274), Praha-východ (223), Náchod (204), Kolín (191), Liberec (176), Mělník (163), Kladno (155), Praha-západ (154), Brno-venkov (154), Děčín (153), Plzeň-město (153), Most (144), Mladá Boleslav (131), Tachov (130).

K půlnoci je evidováno 84 úmrtí, všechna jsou hlášena z nemocnic.

Včera bylo nově diagnostikováno 1 049 nových pacientů ve věku 65+ (13,5 % celku) a dále 410 nových pacientů ve věku 75+ (5,3 % celku).  Tyto hodnoty jsou vysoké i mezi weekendovými průměry a opět zvyšují potenciální riziko pro zátěž nemocnic. Přibližně 30% seniorů nad 65 let věku hrozí vážnější průběh onemocnění a v důsledku toho překračují denní nové příjmy do nemocnic počty 550 pacientů.

Zátěž nemocnic: počet nově přijatých byl nahlášen ve výši cca 490 (průběžná data: z toho 312 ve věku 65+ a 179 ve věku 75+) - registrujeme celkem 6 997 všech hospitalizovaných pacientů. Celkový počet pacientů je přibližně stejný jako předchozí den.

Nemocniční data budou upřesněna v ranním hlášení z nemocnic.

S úctou L. Dušek

