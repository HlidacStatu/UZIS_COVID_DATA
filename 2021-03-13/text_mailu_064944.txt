Vážené kolegyně a kolegové, dobrý den – posílám prosím nový report s včerejšími aktualizovanými daty z centrálního systému COVID19/ISIN, aktualizované trendy a přehled dle krajů

Za včerejší den evidujeme v systému celkem 14 920 nových případů onemocnění COVID-19. Jde o hodnotu vysokou, která mírně navýší průměr celého týdne. Zřejmě se do záchytu velkého počtu pozitivních případů promítá i nabíhající plošné testování, za včerejšek bude opět dohlášeno více než 120 000 antigenních testů. Hodnota reprodukčního čísla zůstává pod hranicí 1, aktuálně je rovna 0,94.

Nicméně nejde pouze o vliv velkého objemu testů – stále je mezi nově potvrzenými případy detekováno velké množství potenciálně zranitelných pacientů (viz níže, > 15 %), což je jednoznačně odrazem komunitního šíření i v těchto rizikových populačních kohortách. Tomu také odpovídají stále vysoké denní příjmy pacientů do nemocnic.

Dlouhodoběji kalkulované denní průměrní záchyty nemoci jsou vyšší nebo blízké hranici 100 na 100 tis. obyv. v kraji Pardubickém a Plzeňském, dále v Libereckém, Ústeckém a Středočeském kraji. Stále tak existuje jistý gradient mezi regiony Čech a Moravy, ačkoli i moravské regiony zaznamenávají značný nárůst v počtu nakažených – nově kraj Jihomoravský a Olomoucký, a také kraj Vysočina (v těchto regionech se včerejší denní záchyty přiblížily nebo překročily hranici 100/100 tis. obyv., nicméně dlouhodobé průměry jsou nižší než v zatížených oblastech české části republiky).

Srovnání krajů dokumentuje následující tabulka

SUMARIZACE VÝVOJE V KRAJÍCH



Název kraje

Počet (%)

Počet na 100 tis. obyv.

Průměrný denní nárůst za týden celkem na 100 tis. obyv.

Průměrný denní nárůst za týden ve věku 65+ na 100 tis. obyv. 65+

Středočeský kraj

2,423 (16.2 %)

174.9

135.7

91.5

Jihomoravský kraj

1,436 (9.6 %)

120.5

84.3

64.6

Hlavní město Praha

1,407 (9.4 %)

106.2

98.1

74.0

Ústecký kraj

1,334 (8.9 %)

162.5

128.5

91.5

Pardubický kraj

1,151 (7.7 %)

220.2

137.2

102.1

Jihočeský kraj

1,124 (7.5 %)

174.5

120.5

85.9

Plzeňský kraj

1,069 (7.2 %)

181.2

143.0

100.5

Moravskoslezský kraj

1,030 (6.9 %)

85.8

70.0

51.9

Liberecký kraj

962 (6.4 %)

216.8

148.0

97.6

Olomoucký kraj

824 (5.5 %)

130.4

95.7

69.9

Královéhradecký kraj

810 (5.4 %)

146.8

108.0

72.1

Kraj Vysočina

684 (4.6 %)

134.2

99.8

70.4

Zlínský kraj

547 (3.7 %)

93.9

67.0

50.0

Karlovarský kraj

91 (0.6 %)

30.9

69.0

63.1

Neznámo

28 (0.2 %)









Ve srovnání okresů, včetně Prahy, vykazují vysoké absolutní nárůsty počtu případů: Praha (1407), Pardubice (453), Olomouc (368), Brno-město (367), České Budějovice (359), Kladno (354), Plzeň-město (344), Liberec (307), Mladá Boleslav (287), Jindřichův Hradec (286), Ústí nad Orlicí (284), Děčín (284), Jablonec nad Nisou (268), Brno-venkov (265), Nymburk (263).

K půlnoci je evidováno 114 úmrtí, z toho 113 je hlášeno z nemocnic.

Včera bylo nově diagnostikováno 2 253 nových pacientů ve věku 65+ (15,1 % celku) a dále 859 nových pacientů ve věku 75+ (5,8 % celku).

Zátěž nemocnic: počet nově přijatých byl nahlášen ve výši vyšší než 650 pacientů (průběžná data: z toho 359 ve věku 65+ a 214 ve věku 75+) - registrujeme celkem 8 742 všech hospitalizovaných pacientů. Zátěž nemocnic je přibližně stejná jako v uplynulých dvou dnech.

Nemocniční data budou upřesněna v ranním hlášení z nemocnic.

S úctou L. Dušek

