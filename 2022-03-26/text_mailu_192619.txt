Vážené kolegyně a kolegové, dobrý den - posílám prosím souhrnnou prezentaci o stavu epidemie, rozbor aktuálních trendů a nová data o vývoji dopadu na nemocnice a o zdravotní zátěži populace. – standardizované reporty pro krajskou koordinaci intenzivní péče.

V přílohách prosím naleznete

  *   prezentaci shrnující stav epidemie, nákazy v různých skupinách obyvatel, ochranný efekt vakcinace apod.
  *   prezentaci s vybranými klíčovými indikátory a rizikovými faktory, jejich časový vývoj
  *   soubory shrnující zátěž nemocnic po krajích - reporty pro krajské koordinátory IP (KKIP01 - KKIP03)
  *   datové přílohy shrnující hlavní ukazatele epidemie po okresech a krajích: exportováno i s časovým vývojem
Vývoj populační zátěže
Celková virová nálož v populaci zůstává dlouhodobě stabilní, pokles se definitivně zastavil a počty nových případů oscilují kolem hranice 500/100 tis. za týden. Týdně je tak nově diagnostikováno cca 54 000 případů. Hodnota R kolísá v intervalu 0,95 – 1,05.
Tento stav je pozorován ve všech regionech ČR, v žádném z krajů zatím neregistrujeme obrat k růstu. Nárůst počtu nákaz v dohledné budoucnosti nelze vyloučit, většina okolních zemí EU hlásí nárůsty, - některé země až extrémní (Německo, Rakousko), často doplněné více než 60% relativní pozitivitou testů. Vysoká prevalence aktivních nákaz souvisí se subvariantami Omikronu BA2/BA3, které se staly v populaci dominantními.
I v české populaci tyto subvarianty dominují. Stagnace nebo mírný nárůst zátěže jsou patrné ve všech věkových kategoriích a populačních třídách dle rizika, včetně seniorní populace. Ve věkové kategorii 65+ se 7denní záchyty nákazy stále drží nad 400/100 tis. obyvatel a relativní pozitivita indikovaných testů nad 30% -> denně je průměrně diagnostikováno více než 250 - 300 potenciálně zranitelných osob, které nejsou nijak imunitně chráněny, nejsou očkovány - tyto nákazy stále představují téměř 3/4 nejtěžších onemocnění léčených na jednotkách JIP (UPV/ECMO).

Ochranný efekt vakcinace proti těžkému průběhu nemoci
Aktuální data stále ukazují na vysoký ochranný efekt očkování, zejména proti těžkému průběhu nemoci. Ačkoli OE proti nákaze samotné s časem od vakcinace stále klesá, ochrana proti těžkému průběhu nemoci je trvalejší a VELMI významná. - viz přiložený přehled indikátorů, kde dokládáme u věkové kategorie 65+ ochranný efekt proti těžkému průběhu nákazy stále téměř 85 - 90% - a tento se evidentně drží i při nástupu nakažlivějších subvariant Omikronu:
Ochranný efekt očkování v ČR dokládají jasně i celková populační data (viz přiložený soubor s vyhodnocenými indikátory) - týdenní počet pacientů s vážnými symptomy a těžkým průběhem nákazy (standardizováno na 100tis. obyvatel v rámci dané podskupiny dle očkování):

  *   Celkové příjmy do nemocnic: 32,4/100 tis. neočkovaní -> 11 – 16/100tis. očkovaní
  *   Týdenní příjmy na JIP: 3,7/100 tis. neočkovaní -> 1,2 – 1,5/100tis. očkovaní
  *   Hospitalizovaní na JIP s těžkým průběhem: 4,2/100 tis. neočkovaní -> 1,2-1,5/100tis. očkovaní
  *   Léčení na UPV/ECMO: 1,4/100 tis. neočkovaní -> 0,3-0,4/100tis. očkovaní

Česká data o efektu vakcinace potvrzují reporty a publikace z řady zemí, zejména vysoký ochranný efekt booster dávky proti těžkému průběhu nemoci. V přiložené prezentaci jsou vloženy výstupy z COVID-19 vaccine surveillance report (Week 12) UK Health Security Agency. Další velmi komplexní data jsou dostupná např. v těchto publikacích:

  *   Duration of effectiveness of vaccines against SARS-CoV-2 infection and COVID-19 disease: results of a systematic review and meta-regression - The Lancet<https://www.thelancet.com/journals/lancet/article/PIIS0140-6736(22)00152-0/fulltext>
  *   Effectiveness of COVID-19 vaccines against the Omicron (B.1.1.529) variant of concern https://www.nejm.org/doi/full/10.1056/NEJMoa2119451


Testy na COVID-19
Denní hodnocení trendů je mezi týdny dobře srovnatelné, počet prováděných testů i struktura testovaných jsou poměrně stabilizované. Denní počty se v pracovních dnech ustálily na cca 23tis. PCR testů a cca 6 - 7 tis. AG testů.
Počet provedených (nahlášených) testů
Za 25. 03. 2022
Počet otestovaných osob
Za 24. 03. 2022
Počet otestovaných osob
PCR testů
21 835

24 521

Antigenní (Ag) testy
6 349
27 580
6 348
30 308

Diagnostické a klinické indikace testů tvoří dlouhodobě cca 30 - 35% celkového objemu, epidemiologické indikace potom necelou čtvrtinu. Ani při současném zastavení poklesu zátěže nenarůstají počty testů z klinické a diagnostické indikace, což je jeden z nepřímých důkazů, že se zatím nezhoršují zdravotní dopadu nákazy.
Počty nově diagnostikovaných pacientů se symptomy se pohybují v rozmezí cca 200-300 případů na 100 tis. obyvatel. Rozptyl v počtu symptomatických záchytů mezi kraji je velmi významný, v podílu ze všech zachycených případů registrujeme rozsah od 30% do 70%. Přesto ani u symptomatických záchytů nemoci neregistrujeme nárůst populační zátěže, počty jsou dlouhodobě stabilizované.
Relativní pozitivita testů se stále drží na velmi vysokých hodnotách, což je silný indikátor vysoké prevalence aktivních nákaz.
Relativní pozitivita testů dle indikace testu
Za 25. 03. 2022
Za 24. 03. 2022
7denní průměr k 25. 03. 2022
Diagnostická indikace
37,5%
34,5%
35,2%
Epidemiologická indikace
22,6%
19,3%
22,5%
Preventivní a plošné testování
20,9%
16,8%
22,5%

Vývoj dle hodnocených ukazatelů a potenciálních rizikových faktorů - Viz též přiložená prezentace.

  *   Vývoj všech hodnocených ukazatelů ukazuje buď stabilizaci nebo mírný pokles rizika, u žádného z klíčových ukazatelů není patrný obrat k růstu nebo eskalaci rizika
  *   To platí zejména o vývoj hospitalizací a těžkých průběhů po vakcinaci = nenastává rizikové prolamování postvakcinační ochrany, ochranný efekt vakcinace je stále silný
  *   Počty reinfekcí jsou stabilizované, dlouhodobě tvoří cca 15% - 16% všech nově potvrzených případů
  *   Nerostou počty hospitalizací, těžkých průběhů nákazy
  *   Nerostou příjmy na JIP v den zjištěné pozitivity

Vývoj zátěže nemocnic

Soubory KKIP01 - KKIP03 v příloze mailu ukazují, že zdravotní dopad do nemocnic není rizikový, z dlouhodobého hlediska počty hospitalizovaných spíše pomalu klesají. Aktuálně počty kolísají kolem hodnoty 2000 (celkové počty hospitalizací) a cca 180 - 200  (lůžka JIP). Nízká zátěž nemocnic je hlášena za všech regionů.
Soubor KKIP01 "risk mapping" v poslední aktualizaci stále ukazuje potenciálně rizikovou strukturu prevalence aktivních nákaz; je evidentní, že nákaza se významně šíří i ve zranitelných a seniorních populačních skupinách

  *   za posledních 14 dní evidujeme více než 18 000 nákaz u osob ve věku 65+ a více než 7 500 nákaz v populaci 75+ (před týdnem to bylo 16 500 u kategorie 65+ a 7 000 u věkové třídy 75+)
  *   seniorní skupiny obyvatel jsou významně proočkovány, a proto je předpokládaná zátěž nemocnic významně nižší, než by byla bez vakcinační ochrany -> za posledních 14 dní byla ale nákaza prokázána u 2 800 seniorů bez jakékoli imunitní ochrany a z této kohorty se následně generuje > 70% nejtěžších průběhů nemoci v nemocnicích
  *   při započítání různé hladiny rizika u očkovaných a neočkovaných osob lze pro dalších cca 10 dní predikovat celkové příjmy do nemocnic na úrovni 200 - 250 (ve vrcholných dnech týdne až 300) pacientů denně, z toho cca 25 - 30 příjmy na JIP -> tuto zátěž potvrzují i data z uplynulých pracovních dní
Zátěž nemocnic v posledních dnech lze shrnout takto:

  *   celkové počty příjmů vystoupaly 21.3. na 371 a 22.3. na 314, dlouhodobý průměr se stále drží mírně nad 250
  *   na JIP je průměrně přijímáno denně 28 pacientů, opět je to počet stabilní v čase již déle než dva týdny
  *   v posledních dnech byl největší počet léčených na JIP nahlášen dne 21.3.: 210 pacientů
  *   na UPV/ECMO je dlouhodobě léčeno méně než 70 pacientů.
Soubory KKIP02 - KKIP03 ukazují, že vývoj zátěže nemocnic je stabilizovaný ve všech regionech ČR, nikde není hlášena riziková eskalace nebo významný návrat k růstu zátěže. Situace je nicméně stále nestabilní, vzhledem k výše popisované vysoké prevalenci aktivních nákaz v populaci.

Přeji krásný weekend
 S úctou
 L. Dušek




