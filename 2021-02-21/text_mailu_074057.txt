Vážené kolegyně a kolegové, dobrý den – posílám prosím nový report s včerejšími aktualizovanými daty z centrálního systému COVID19/ISIN, aktualizované trendy a přehled dle krajů.

Za včerejší den evidujeme v systému celkem 6 755 nových případů onemocnění COVID-19.  Ačkoli jde o hodnotu sobotní, a tedy částečně nereprezentativní, celkový trend potvrzuje zrychlené šíření epidemie. Reprodukční číslo zůstává na hodnotě 1,16 s horní hranicí intervalu spolehlivosti až 1,17. Počet nově diagnostikovaných pacientů minulou sobotu byl 5 141, i zde rozdíl ukazuje na růst, i když mezidenní srovnávání vývoje není příliš vypovídající.

Včerejší hodnoty jsou ale přesto opřeny o relativně vysoký počet testů:

  *   Dne 20.02.2021 bylo provedeno 17 596 testů PCR a 17 758 antigenních testů, a to u 35 054 unikátních testovaných osob.
  *   Relativní pozitivita testů za včerejšek narostla: u testů z klinických a diagnostických indikací na 42,5 %, u testů indikovaných epidemiologicky 27,6 % a u testů z komunitního testování 2,5%.

Sobotní hodnoty potvrzují existující rozdíly mezi kraji a vysoký rizikový gradient směrem k západních a severním regionům Čech. Nejvíce rizikové hodnoty průměrných denních nárůstů v přepočtu na 100tis. obyvatel se dlouhodobě drží v kraji Karlovarském a Královéhradeckém (průměrný denní nárůst cca 150/100tis. obyv.), významné nárůsty vykazují kraje Pardubický a Plzeňský. Kraj Liberecký nadále rovněž roste a dosahuje průměrných denních nárůstů > 106 / 100tis. obyv.  Vysoký nárůst vykázal v sobotu i kraj Středočeský (+ 1 242), v přepočtu na 100 tis. obyv. vykazuje tento region průměrně denně 110 nových případů.

Srovnání krajů dokumentuje následující tabulka

Název kraje

Počet

%

Počet na 100 tis. obyv.

Průměrný denní nárůst za týden celkem na 100 tis. obyv.

/ skupina 65+ na 100 tis. obyv. 65+

Středočeský kraj

1 242

18,4 %

89,7

110,0 / 73,7

Hlavní město Praha

969

14,3 %

73,2

84,4 / 58,9

Královéhradecký kraj

687

10,2 %

124,5

148,9 / 104,9

Ústecký kraj

605

9,0 %

73,7

84,8 / 60,8

Moravskoslezský kraj

495

7,3 %

41,2

53,6 / 42,4

Plzeňský kraj

477

7,1 %

80,9

141,7 / 97,3

Olomoucký kraj

435

6,4 %

68,8

63,3 / 39,7

Karlovarský kraj

394

5,8 %

133,7

159,5 / 148,1

Pardubický kraj

347

5,1 %

66,4

118,7 / 87,5

Liberecký kraj

326

4,8 %

73,5

110,2 / 67,1

Jihomoravský kraj

250

3,7 %

21,0

59,6 / 46,2

Zlínský kraj

225

3,3 %

38,6

40,1 / 29,7

Kraj Vysočina

178

2,6 %

34,9

56,0 / 40,1

Jihočeský kraj

121

1,8 %

18,8

67,1 / 45,6

Neznámo

4

0,1 %

-

-

Ve srovnání okresů vykazují vysoké hodnoty (≥ 130) případů v okresech: Praha (969), Hradec Králové (252), Náchod (232), Olomouc (211), Karlovy Vary (195), Pardubice (174), Mělník (153), Kladno (148), Praha-východ (141), Plzeň-město (139), Praha-západ (136), Tachov (132).

K půlnoci je evidováno 68 úmrtí, všechna hlášena z nemocnic.

Včera bylo nově diagnostikováno 946 nových pacientů ve věku 65+ (14,0 % celku) a dále 380 nových pacientů ve věku 75+ (5,6 % celku).

Zátěž nemocnic: počet nově přijatých byl nahlášen ve výši cca 350, což je o weekendu relativně vysoký počet (průběžná data: z toho 224 ve věku 65+ a 126 ve věku 75+) - registrujeme celkem 6 021 všech hospitalizovaných pacientů. Celkový počet pacientů je přibližně stejný jako včera.

Nemocniční data budou upřesněna v ranním hlášení z nemocnic.

S úctou L. Dušek

