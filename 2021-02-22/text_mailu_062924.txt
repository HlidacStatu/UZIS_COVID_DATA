Vážené kolegyně a kolegové, dobrý den – posílám prosím ranní hlášení z nemocnic, data uzavřená k půlnoci. V přílohách mailu souhrnné reporty včetně přehledu zátěže nemocnic po zařízeních a po krajích.

Celkové počty hospitalizací fluktuují kolem hodnoty 6 000 (k půlnoci nahlášeno 6 049) - o weekendu bylo velké množství pacientů propuštěno (od pátku 975 propuštění), což vedlo k dočasnému mírnému poklesu počtu pacientů. Jde o typický jev weekendu, na počátku nového týdne se s vysokou pravděpodobností vrátí trend vysokých denních přírůstků, neboť sále denně přibývá velké množství nakažených potenciálně zranitelných pacientů.

Zátěž intenzivní péče zůstává velmi vysoká, celkem je hlášeno 1 252 pacientů na JIP, z toho 634 na UPV a 18 ECMO. tyto počty tvoří cca 21% všech hospitalizovaných.

Níže je prosím celkový souhrn hodnot v číslech

S úctou L. Dušek



Celkový souhrn situace v ČR:

  *   Celkem hospitalizovaných bylo včera 6 049.
  *   Hospitalizovaní tvoří 5,0 % z celkem pozitivních.
  *   Těžký průběh onemocnění a na JIP je hlášeno u 1 252 osob, 634 UPV, 18x ECMO.
  *   Podíl osob v těžkém stavu z celkového počtu hospitalizovaných je 20,9 %.
  *   Potvrzeno 57 úmrtí. Průměrný věk 76 let.



Nově přijatí a propuštění pacienti:

  *   Celkem 384 nových příjmů, průměrný věk 67 let, těžký stav je hlášen 37x, jinak převažuje stav střední (250).
  *   Nejvíce příjmů bylo v HMP (67), PLK (49) a MSK (44).
  *   19.2. bylo nahlášeno 685 propuštěných pacientů
  *   20.2. bylo nahlášeno 168 propuštěných pacientů
  *   21.2. bylo nahlášeno 122 propuštěných pacientů



Zátěž dle krajů a nemocnic:

  *   Nejvíce pacientů je v HMP (911-> z toho na JIP 222), v JMK (637 -> z toho na JIP 149) a PLK (559 -> z toho na JIP 99).
  *   UPV potřebuje nejvíce pacientů v HMP (98), JMK (73), STC (62).
  *   Nejvíce pacientů je v nemocnicích (>70): Fakultní nemocnice Plzeň (252), Fakultní nemocnice Hradec Králové (179), FN Na Bulovce (176), Fakultní Thomayerova nemocnice (154), Fakultní nemocnice v Motole (147), Fakultní nemocnice Brno (142), Nem. Pardubického kraje, a.s., Pardubická nem. (137), Fakultní nemocnice Královské Vinohrady (135), Krajská nemocnice Liberec, a.s. (114), Oblastní nemocnice Náchod a.s. (113), Krajská nemocnice T. Bati, a. s. (96), KKN a.s., Nemocnice Karlovy Vary (93), Všeobecná fakultní nemocnice v Praze (89), KZ, a.s., Nemocnice Most, o.z. (88), Nemocnice České Budějovice, a.s. (87), Fakultní nemocnice Ostrava (87), Slezská nemocnice v Opavě, příspěvková organizace (86), Fakultní nemocnice Olomouc (83), Fakultní nemocnice U sv. Anny v Brně (81), Nemocnice Jindřichův Hradec, a.s. (79), Oblastní nemocnice Jičín a.s. (78), NEMOS SOKOLOV s.r.o., Nemocnice Sokolov (77), Nemocnice Břeclav, příspěvková organizace (76), Nemocnice Tábor, a.s. (73), Oblastní nemocnice Kolín, a.s. (73), ÚVN - Vojenská fakultní nemocnice Praha (73), Nemocnice Jablonec nad Nisou, p.o. (72).



Dostupné kapacity dle dispečinku IP:

  *   UPV - volná kapacita (700 lůžek), tj. 30,5 % celku, ECMO - volná kapacita (46 přístrojů), tj. 54,8% celku.

  *   JIP lůžka včetně reprofilizace: volná kapacita 767.
  *   Stand. lůžka s O2 včetně reprofilizace: volná kapacita 6 387.



