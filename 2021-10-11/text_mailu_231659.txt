Vážené kolegyně a kolegové, dobrý den - posílám prosím aktualizovaný komplexní report o stavu epidemie COVID-19 v ČR.

Hlavní závěry jsou v přiložené prezentaci, včetně srovnání situace v regionech, velmi stručně bych zdůraznil tyto hlavní body

Epidemie v ČR sílí, ale vývoj celkově se pohybuje stále na hraně kontrolovatelnosti - ačkoli očekávatelně přibývá nově potvrzených případů, tak neroste dramaticky zátěž nemocnic a řada ukazatelů je stále v bezpečných intervalech hodnot (relativní pozitivita indikovaných testů, počet a podíl symptomatických nemocných, denní příjmy pacientů s těžkým průběhem COVID na JIP, apod.) ....

Přesto lze očekávat další zhoršení vývoje. Jednak v důsledku nastupující sezóny respiračních nákaz a jednak i proto, že stále nejsme dostatečně proočkovaná populace. Riziko dalšího šíření nákazy existuje ve více věkových kategoriích, včetně cca 412 000 nechráněných seniorů 60+ (celá ČR).

  *   při udržení stávajícího trendu vývoje a objemu testů lze očekávat nárůst počtu denně potvrzených případů až nad 2 000, přičemž narostou i počty hospitalizovaných – stávající prevalenční zátěž avšak neukazuje v následujících týdnech na prudký či nezvladatelný nárůst .... v dalším vývoji do podzimu až zimy bude hodně rozhodovat, zda se podaří vyplnit rezervy, které stále máme v proočkovanosti populace, včetně seniorních věkových kategorií

V nadprůměrně zatížených regionech (PHA, MSK, JMK) pozorujeme zvyšování virové zátěže i u dospělé populace, včetně seniorů 65+ - narůstá také kvantitativní počet nákaz po očkování, což je vývoj který sleduje celkový růst virové zátěže. Nákazy po očkování stále tvoří cca 20 - 25% nově potvrzených případů, a nadále je prokazatelný významný ochranný efekt vakcinace proti těžkému průběhu nemoci.

V příloze prosím posílám dvě prezentace (z důvodu velikosti v pdf) - hlavní závěry jsou v prezentacích uvedeny detailněji

  *   celkový přehled vybraných indikátorů šíření epidemie a srovnání regionů
  *   vybrané mapky ukazující stávající vývoj

S úctou L. Dušek

