Vážené kolegyně a kolegové, dobrý den - posílám prosím pravidelné aktualizace reportů, které shrnují dvě zásadní dimenze kontroly epidemie:

  *   šíření nákazy a hlášená ohniska v sociálních službách
  *   stav očkování a nákazy u zdravotnických pracovníků.

Oba reporty vyznívají pozitivně, v žádném z nich není identifikována nějaká riziková eskalace trendů a šíření nákazy.

Hlášení ze sociálních zařízení nadále udržujeme ve dvou, vzájemně zcela nezávislých, zdrojích: tedy individuální hlášení mostem přímo od poskytovatelů služeb a hlášení událostí či ohnisek ze šetření KHS

  *   obě hlášení se vzájemně potvrzují, počet záchytů byl od 1.9. stále nízký a na nízkých hodnotách se udržuje. Individuální nákazy jsou hlášeny v počtu cca 70 za celé toto období a to také potvrzují KHS. Hlášeny jsou jednotky událostí, spíše s malým počtem nakažených klientů a pracovníků .
  *   zásadní je, že nenarůstá počet případů s těžkým průběhem nemoci, je to jeden z dokladů, že se stále velmi dobře drží ochranný efekt vakcinace proti zdravotním komplikacím s COVID u nakažených

Očkování a kvantifikace nákaz u ZP také ukazuje na stabilizovaný stav, přiložena je podrobná prezentace i se srovnáním krajů + datové soubory

  *   počet nákaz se s nástupem podzimu zvedá, ale počty jsou nízké - celkem je 7denní průměr nových nákaz u ZP cca 20 nad celou ČR; v prevalenci evidujeme 329 nakažených ZP, z toho 54 lékařů, 141 sester
  *   průběh nákaz je v drtivé většině mírný
  *   ve srovnání krajů je nadprůměrná zátěž v MSK, kde to evidentně koreluje s celkově vyšší zátěží celé populace - i zde jsou ale počty nakažených ZP stále relativně nízké (nyní 69, tj. 5,7 na 100 tis. obyvatel) -> celá ČR má 329, tj. 3,1 na 100 tis. obyv
  *   v očkování ZP stále existují rezervy - celkem u pracovníků aktivních ve zdravotnictví je dosažena 79% proočkovanost , u lékařů cca 86%.
  *   detaily i ve srovnání krajů přináší přiložená prezentace - největší rezervy jsou v krajích MSK a ZLK

S úctou L. Dušek

