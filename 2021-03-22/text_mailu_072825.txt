Vážené kolegyně a kolegové, v přílohách posílám aktualizovaná hlášení z nemocnic, přehledy dle krajů a jednotlivých zařízení.

Toto ranní hlášení shrnuje nemocniční hlášení z neděle, a proto nelze vyloučit částečnou podhlášenost celkového počtu hospitalizovaných pacientů – počty v pondělí a úterý zcela jistě opět narostou: nemocnice částečně doplní hlášení a také očekávatelně narostou denní příjmy pacientů. V neděli bylo nově přijato k hospitalizaci + 376 pacientů, což je stále vysoký počet. Tato hodnota ukazuje na stále velmi vysoký počet nově nakažených potenciálně zranitelných pacientů – ačkoli jejich počet v čase již neroste a mírně klesá, stále je nutné očekávat velkou zátěž pro nemocnice. Zejména v regionech, kde epidemie ještě populačně nezačala významně klesat.

  *   Celkový počet hospitalizovaných je nahlášen ve výši 8 007, což znamená viditelný pokles proti maximum minulého týdne. Jedním z důvodů je i velký počet propuštěných pacientů – od pátku úhrnně téměř 1 300.

Na intenzivní péči je stále léčeno enormní množství pacientů, byť i zde počty začínají klesat proti vrcholu uplynulých dvou týdnů. Celkem je na JIP registrováno 1768 pacientů, z toho 900 x UPV, 37 x ECMO. Intenzivní péče tedy vstupuje do nového týdne stále se zátěží, která limituje dostupné lůžkové kapacity a ve většině regionů je snižuje pod 20 % až pod 10 % celku.

Níže je prosím celkový souhrn v číslech

S úctou L. Dušek



Celkový souhrn situace v ČR

• Celkem hospitalizovaných bylo včera 8 007.

• Hospitalizovaní tvoří 4,5 % z celkem pozitivních.

• Těžký průběh onemocnění a na JIP je hlášeno u 1 768 osob, 900x UPV, 37x ECMO.

• Podíl osob v těžkém stavu z celkového počtu hospitalizovaných je 23,9 %.

• Potvrzeno 89 úmrtí. Průměrný věk je 74 let.



Nově přijatí a propuštění pacienti

• Celkem 376 nově přijatých pacientů.

• Průměrný věk nově přijatých pacientů činí 66 let.

• Těžký stav je hlášen u 39 nově přijatých pacientů, stav střední je hlášen 243x.

• Nejvíce příjmů bylo v následujících krajích: HMP(83), MSK(57), STC(36).

• Dne 19.3. bylo propuštěno 848 pacientů
• Dne 20.3. bylo propuštěno 277 pacientů
• Dne 21.3. bylo propuštěno 152 pacientů



Zátěž dle krajů a nemocnic

• Nejvíce pacientů je v následujících krajích (z toho na JIP): HMP 1177 (308), JMK 980 (229), MSK 800 (172).

• UPV potřebuje nejvíce pacientů v HMP 1177 (147), JMK 980 (132), MSK 800 (112).

• ZZ s více jak 70 pacienty:

Fakultní nemocnice Plzeň (249), Fakultní nemocnice v Motole (232), Fakultní Thomayerova nemocnice (223), FN Na Bulovce (197), Fakultní nemocnice Brno (186), Nem. Pardubického kraje, a.s., Pardubická nem. (174), Fakultní nemocnice Královské Vinohrady (157), Nemocnice České Budějovice, a.s. (153), KZ, a.s., Nemocnice Most, o.z. (138), Všeobecná fakultní nemocnice v Praze (135), Fakultní nemocnice Hradec Králové (135), Krajská nemocnice Liberec, a.s. (131), Fakultní nemocnice Olomouc (124), Krajská nemocnice T. Bati, a. s. (122), Fakultní nemocnice Ostrava (119), Nemocnice Znojmo, příspěvková organizace (112), Fakultní nemocnice U sv. Anny v Brně (109), Nemocnice Strakonice, a.s. (108), Nemocnice Tábor, a.s. (107), Oblastní nemocnice Kolín, a.s. (105), Městská nemocnice Ostrava, příspěvková organizace (100), Nemocnice Jablonec nad Nisou, p.o. (100), Nemocnice Nové Město na Moravě, p.o. (96), Slezská nemocnice v Opavě, příspěvková organizace (95), Nemocnice Jindřichův Hradec, a.s. (94), Oblastní nemocnice Kladno,a.s. (90), Nemocnice Břeclav, příspěvková organizace (90), KZ, a.s., Masarykova nem. Ústí n. L., o.z. (90), Nemocnice s poliklinikou Česká Lípa, a.s. (87), Nemocnice Vyškov, příspěvková organizace (84), KZ, a.s., Nemocnice Děčín, o.z. (81), KZ, a.s., Nemocnice Teplice, o.z. (81), KZ, a.s., Nemocnice Chomutov, o.z. (81), Oblastní nemocnice Příbram, a.s. (80), Oblastní nemocnice Jičín a.s. (78), ÚVN - Vojenská fakultní nemocnice Praha (78), Oblastní nemocnice Mladá Boleslav, a.s. (77), Uherskohradišťská nemocnice a.s. (75), Nem. Pardubického kraje, a.s., Chrudimská nem. (74), Nemocnice Jihlava, příspěvková organizace (74), SMN a.s., Nemocnice Prostějov (72), Nemocnice Rudolfa a Stefanie Benešov, a.s. (71).



Dostupné kapacity dle dispečinku IP

• UPV - volná kapacita ( 555 lůžek), tj. 23,0 % celku. ECMO - volná kapacita ( 22 přístrojů), tj. 24,2 % celku.

• JIP lůžka: volná kapacita COVID+ 119 lůžek (+ volná kapacita pro COVID- pacienty 382 lůžek).

• Stand. lůžka s O2: volná kapacita COVID+ 854 lůžek (+ volná kapacita pro COVID- pacienty 4362 lůžek).

• JIP lůžka včetně reprofilizace: volná kapacita 676

• Stand. lůžka s O2 včetně reprofilizace: volná kapacita 6 530

