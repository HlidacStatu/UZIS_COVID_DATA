Vážené kolegyně a kolegové, dobrý den – posílám prosím nový report s včerejšími aktualizovanými daty z centrálního systému COVID19/ISIN, aktualizované trendy a přehled dle krajů

Za včerejší den evidujeme v systému celkem 2 373 nových případů onemocnění COVID-19. Nedělní hodnota je jako vždy silně závislá na počtu a struktuře provedených testů a nelze ji považovat za populačně reprezentativní. I přesto jde ale o počet, který odpovídá brždění epidemie a sníženému průměru celého týdne v mezi-týdenním srovnání (minulou neděli jsme registrovali 3 328 nových případů).

 Hodnota reprodukčního čísla zůstává pod hranicí 1, aktuálně se pohybuje v intervalu 0,85 - 0,87.

Včera bylo nově diagnostikováno 440 nových pacientů ve věku 65+ (18,5 % celku) a dále 195 nových pacientů ve věku 75+ (8,2 % celku). Tyto zranitelné kategorie pacientů v absolutních hodnotách klesají spolu s celkovými počty zachycených, podobně jako u včerejších záchytů v sobotu. Stále avšak tvoří přibližně stále stejný podíl celkového počtu nově diagnostikovaných (cca 15–16 %), včerejší data ukazují na 18,5 %. Je tedy bohužel nutné předpokládat, že na počátku nového týdne v následujících dnech počty opět narostou a pokles zátěže v nemocnicích bude spíše pozvolný.

Srovnání krajů dokumentuje následující tabulka

SUMARIZACE VÝVOJE V KRAJÍCH



Název kraje

Počet (%)

Počet na 100 tis. obyv.

Průměrný denní nárůst za týden celkem na 100 tis. obyv.

Průměrný denní nárůst za týden ve věku 65+ na 100 tis. obyv. 65+

Středočeský kraj

340 (14.3 %)

24.5

101.9

76.7

Hlavní město Praha

337 (14.2 %)

25.4

74.5

61.4

Ústecký kraj

277 (11.7 %)

33.7

109.8

86.6

Moravskoslezský kraj

224 (9.4 %)

18.7

70.8

51.9

Jihomoravský kraj

214 (9.0 %)

18.0

74.2

55.3

Plzeňský kraj

151 (6.4 %)

25.6

101.6

75.8

Pardubický kraj

143 (6.0 %)

27.4

105.6

74.5

Olomoucký kraj

141 (5.9 %)

22.3

81.3

64.5

Královéhradecký kraj

140 (5.9 %)

25.4

66.6

52.4

Zlínský kraj

120 (5.1 %)

20.6

59.8

45.1

Liberecký kraj

115 (4.8 %)

25.9

109.4

82.1

Jihočeský kraj

72 (3.0 %)

11.2

115.4

85.2

Kraj Vysočina

71 (3.0 %)

13.9

90.5

60.5

Karlovarský kraj

19 (0.8 %)

6.4

47.2

45.3

Neznámo

9 (0.4 %)









Nedělní hodnoty zaznamenaly pokles ve všech regionech, absolutní denní přírůstky drží (podobně jako v pracovních dnech týdne) Středočeský kraj, Praha a Ústecký kraj, pořadí regionů je velmi podobné jako u sobotních hodnot. Průměrné denní přírůstky kalkulované za celý týden jsou v přepočtu na 10 tis. obyvatel vysoké v krajích Jihočeském, Libereckém, Ústeckém, Pardubickém a Plzeňském (všechny dlouhodobě denní nárůst > 100/100tis. obyvatel).

Ve srovnání okresů, včetně Prahy, vykazují vysoké absolutní nárůsty počtu případů: Praha (337), Olomouc (106), Pardubice (105), Ostrava-město (75), Brno-město (69), Most (66), Plzeň-město (62), Brno-venkov (62), Zlín (62), Liberec (61), Teplice (52), Kladno (48), Hradec Králové (46), Opava (45), Ústí nad Labem (45).

K půlnoci je evidováno 89 úmrtí, všechna hlášena z nemocnic.

Zátěž nemocnic: počet nově přijatých byl nahlášen ve výši vyšší než 360 pacientů (průběžná data: z toho 218 ve věku 65+ a 123 ve věku 75+) - registrujeme celkem 8 007 všech hospitalizovaných pacientů, což je pokles proti hodnotě hlášené v uplynulých dnech. Počet pacientů na JIP stále kolísá kolem hodnoty 1 800.

Weekendové hodnoty a zejména nedělní počty hospitalizací mohou být částečně nedohlášené, lze předpokládat že v pondělí naroste počet příjmů do nemocnic a celkové počty hospitalizací opět narostou -  i tak by ale měly být nižší ne maxima z minulého týdne.

Nemocniční data budou upřesněna v ranním hlášení z nemocnic.

S úctou L. Dušek

