Vážené kolegyně a kolegové, dobrý den – posílám prosím nový report s včerejšími aktualizovanými daty z centrálního systému COVID19/ISIN, aktualizované trendy a přehled dle krajů.

Za včerejší den evidujeme v systému celkem 12 150 nových případů onemocnění COVID-19. Reprodukční číslo je rovno 1,12 (95 % interval spolehlivosti 1,11 - 1,136).  Epidemie zůstává ve fázi růstu, hodnota indikuje nárůst oproti počátku minulého týdne. Bohužel se s nárůstem na počátku týdne pojí i nárůst počtu nově nakažených potenciálně zranitelných skupin pacientů (viz níže) a tedy i zvýšená pravděpodobnost další zátěže nemocničního segmentu péče.

Srovnání krajů nadále potvrzuje také nejvíce zatížené lokality Čech v kontrastu s regiony Moravy a Slezska. Velmi vysoké denní přírůstky v přepočtu na 100 tis. obyvatel si stále drží KVK a KHK - u obou regionů nad 155/100 tis., přičemž velmi rizikový růstový trend je zde registrován i u seniorní populace 65+. Velmi vysoký denní nárůst v přepočtu na počet obyvatel registrujeme v kraji Libereckém a Středočeském. Hodnotíme-li průměrné denní nárůsty za uplynulý týden v přepočtu na 100 tis. obyvatel, stále je patrný významný kontrast mezi nejvíce zatíženými regiony Čech a méně zatíženými moravskými kraji a Krajem Vysočina.

Srovnání krajů dokumentuje následující tabulka

Název kraje

Počet (%)

Počet na 100 tis. obyv.

Průměrný denní nárůst za týden celkem na 100 tis. obyv.

Průměrný denní nárůst za týden ve věku 65+ na 100 tis. obyv. 65+

Středočeský kraj

1,885 (15.5 %)

136.1

142.5

88.1

Hlavní město Praha

1,441 (11.9 %)

108.8

114.5

78.8

Jihomoravský kraj

1,139 (9.4 %)

95.6

80.9

55.8

Moravskoslezský kraj

1,031 (8.5 %)

85.9

72.0

52.9

Plzeňský kraj

1,000 (8.2 %)

169.5

181.1

123.9

Pardubický kraj

871 (7.2 %)

166.6

145.2

108.7

Ústecký kraj

804 (6.6 %)

97.9

113.3

84.3

Královéhradecký kraj

764 (6.3 %)

138.5

151.0

109.3

Liberecký kraj

734 (6.0 %)

165.4

150.4

104.2

Olomoucký kraj

712 (5.9 %)

112.7

78.9

54.0

Jihočeský kraj

574 (4.7 %)

89.1

93.8

67.4

Karlovarský kraj

468 (3.9 %)

158.8

168.1

157.6

Kraj Vysočina

402 (3.3 %)

78.9

80.0

57.0

Zlínský kraj

312 (2.6 %)

53.6

56.9

39.7

Neznámo

13 (0.1 %)







Ve srovnání okresů, včetně Prahy, vykazují vysoké absolutní nárůsty počtu případů: Praha (1441), Olomouc (324), Brno-město (323), Pardubice (321), Plzeň-město (289), Mladá Boleslav (265), Frýdek-Místek (260), Hradec Králové (256), Liberec (253), Ústí nad Orlicí (252), Kladno (245), Praha-východ (234), Karviná (229), Brno-venkov (215), Karlovy Vary (211).

K půlnoci je evidováno 96 úmrtí, z toho 95 je hlášeno z nemocnic.

Včera bylo nově diagnostikováno 1 831 nových pacientů ve věku 65+ (15,1 % celku) a dále 773 nových pacientů ve věku 75+ (6,4 % celku).

Zátěž nemocnic: počet nově přijatých byl nahlášen ve výši > 760 (průběžná data: z toho 467 ve věku 65+ a 258 ve věku 75+) - registrujeme celkem 7 716 všech hospitalizovaných pacientů. Nárůsty jsou patrné téměř ve všech regionech, počty hospitalizovaných narostly zejména v důsledku velmi vysokých příjmů k hospitalizacím, které nebyly vybalancovány propouštěním pacientů. Vzhledem k počtu nově diagnostikovaných potenciálně zranitelných kategorií pacientů lze v dalším období očekávat obdobně vysoké denní příjmy do nemocnic.

Nemocniční data budou upřesněna v ranním hlášení z nemocnic.

S úctou L. Dušek

