Vážené kolegyně a kolegové, dobrý den – posílám prosím ranní hlášení z nemocnic, data uzavřená k půlnoci. V přílohách mailu souhrnné reporty včetně přehledu zátěže nemocnic po zařízeních a po krajích.

Velmi významně narostl celkový počet hlášených hospitalizací, konkrétně na hodnotu 7 717.

  *   dílem jde u některých nemocnic o dohlášené příjmy, doplněné v pondělí za neděli
  *   zásadním důvodem je avšak vysoký počet nových příjmů, které jsou za 1.3. nahlášeny v počtu + 795

Tento vývoj bohužel naplňuje rizikovější prediktivní scénář, který kalkuluje s nárůstem počtu hospitalizovaných až do 10. - 14.3.. Jde důsledek velkého počtu nově diagnostikovaných potenciálně zranitelných skupin.

Velmi vysoká a kontinuálně rostoucí zátěž je stále hlášena z lůžek intenzivní péče, na JIP je nyní registrováno 1 501 pacientů, tyto počty se drží na vrcholných hodnotách minulého týdne. Vysoce intenzivní péči konzumují rovněž velké počty pacientů: 737 x UPV, 19 x ECMO.

  *   pacienti na intenzivní péči v těžké stavu tvoří 20 % všech hospitalizací, tento poměr zůstává stabilní a kolísá mezi 20 - 21%

Vzhledem k vysokému počtu nově nakažených potenciálně zranitelných skupin pacientů je pro tento týden až následujících 10 dní opět predikován vysoký počet denních příjmů, v pracovních dnech průměrně větší než 550 až 600.

Níže je prosím celkový souhrn hodnot v číslech

S úctou L. Dušek



Celkový souhrn situace v ČR:

  *   Celkem hospitalizovaných bylo včera 7 717.
  *   Hospitalizovaní tvoří 5,2 % z celkem pozitivních.
  *   Těžký průběh onemocnění a na JIP je hlášeno u 1501 osob, 737x UPV, 19x ECMO.
  *   Podíl osob v těžkém stavu z celkového počtu hospitalizovaných je 20,3 %.
  *   Potvrzeno 95 úmrtí. Průměrný věk 76 let.



Nově přijatí a propuštění pacienti:

  *   Celkem 795 nových příjmů, průměrný věk 67 let, těžký stav je hlášen 79x, jinak převažuje stav střední (505).
  *   Nejvíce příjmů bylo v HMP (124), ULK (103) a JMK (74).
  *   za 28.2. je dohlášeno 199 propuštění
  *   za 1.3. je dohlášeno 527 propuštění



Zátěž dle krajů a nemocnic:

  *   Nejvíce pacientů je v HMP (1 127-> z toho na JIP 272), v JMK (852 -> z toho na JIP 167) a STC (680 -> z toho na JIP 124).
  *   UPV potřebuje nejvíce pacientů v HMP (113), JMK (82), HKK (72).
  *   Fakultní nemocnice Plzeň (290), Nem. Pardubického kraje, a.s., Pardubická nem. (223), Fakultní Thomayerova nemocnice (221), FN Na Bulovce (212), Fakultní nemocnice Hradec Králové (207), Fakultní nemocnice v Motole (186), Fakultní nemocnice Brno (167), KZ, a.s., Masarykova nem. Ústí n. L., o.z. (164), Krajská nemocnice Liberec, a.s. (164), Fakultní nemocnice Královské Vinohrady (158), Fakultní nemocnice U sv. Anny v Brně (117), Oblastní nemocnice Náchod a.s. (117), KZ, a.s., Nemocnice Most, o.z. (112), Fakultní nemocnice Olomouc (110), Krajská nemocnice T. Bati, a. s. (110), KKN a.s., Nemocnice Karlovy Vary (109), Nemocnice Tábor, a.s. (105), Oblastní nemocnice Kolín, a.s. (104), Nemocnice Jindřichův Hradec, a.s. (102), Slezská nemocnice v Opavě, příspěvková organizace (102), Všeobecná fakultní nemocnice v Praze (101), Fakultní nemocnice Ostrava (101), Nemocnice České Budějovice, a.s. (100), Nemocnice Břeclav, příspěvková organizace (92), ÚVN - Vojenská fakultní nemocnice Praha (87), Nemocnice Jablonec nad Nisou, p.o. (84), Domažlická nemocnice, a.s. (84), Oblastní nemocnice Jičín a.s. (82), NEMOS SOKOLOV s.r.o., Nemocnice Sokolov (82), Nemocnice Rudolfa a Stefanie Benešov, a.s. (81), Nemocnice Vyškov, příspěvková organizace (80), Oblastní nemocnice Kladno,a.s. (79), Nemocnice Strakonice, a.s. (79), Uherskohradišťská nemocnice a.s. (79), Nemocnice s poliklinikou Česká Lípa, a.s. (78), Oblastní nemocnice Příbram, a.s. (74), KZ, a.s., Nemocnice Teplice, o.z. (74)



Dostupné kapacity dle dispečinku IP:

  *   UPV - volná kapacita (666 lůžek), tj, 28,7 % celku, ECMO - volná kapacita (47 přístrojů), tj, 53,4 % celku.
  *   JIP lůžka: volná kapacita COVID+ 147 lůžek (+ volná kapacita pro COVID- pacienty 451 lůžek).
  *   Stand. lůžka s O2: volná kapacita COVID+ 681 lůžek (+ volná kapacita pro COVID- pacienty 4 562 lůžek).
  *   JIP lůžka včetně reprofilizace: volná kapacita 722
  *   Stand. lůžka s O2 včetně reprofilizace: volná kapacita 6 083

