Vážené kolegyně a kolegové, dobrý den - přikládám prosím velkou souhrnnou prezentaci ke stavu epidemie + přehlednou prezentaci s daty o postupující vakcinaci.

Souhrnnou prezentaci jsem z důvodu velikosti převedl do pdf.

Vakcinační report ukazuje na postupující očkování druhými dávkami a také je v něm vidět již skupina 12 - 15 let, byť zatím jen ve velmi malém procentu.

Souhrnný report potvrzuje rizikový vývoj v Praze a v některých okresech Středočeského a Plzeňského kraje - zejména prorůstové trendy registrujeme v okresech Praha východ, Praha západ, Plzeň jih. Tento trend je dlouhodobý a nemění ho ani snížené záchyty během státního svátku.

Ve všech potenciálně rizikových oblastech jde o šíření nákazy zejména ve věkových kategoriích mladých lidí, cca do 30 let. - Tedy ve skupinách s pravděpodobně velkým množstvím vzájemných kontaktů a přitom s nejnižší mírou proočkovanosti.

Naprostá většina nových nákaz ale probíhá mírně a neprojevuje se nijak negativně na příjmech do nemocnic - zátěž nemocnic nadále klesá k velmi malým počtům hospitalizovaných.

S úctou L. Dušek

