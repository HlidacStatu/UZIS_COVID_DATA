Vážené kolegyně a kolegové, dobrý den - posílám prosím v příloze souhrnnou prezentaci k stavu epidemie a doplněná aktuální data do dříve vybudovaných a kalibrovaných modelů - populačních i "klinických", predikujících zátěž nemocnic.

Stav epidemie - soubor "00" neobsahuje žádnou vysloveně rizikovou indikaci negativního trendu, všechny ukazatele epidemie silně klesají a klesající trend je patrný ve všech regionech. Je ale také nutno podotknout, že stále v některých regionech přetrvávají relativně velké rozdíly ve virové náloži mezi okresy, což by mohl být jeden z důvodů možného lokálního nebo sub-regionálního růstu rizika. To se ale zatím neprojevuje, i přes výkyvy v hodnotách některých okresů, je celkový trend klesající. Rizikové hodnoty přetrvávají v cca 4 - 10 okresech.

Pro příští období již připravíme detailní reportování o lokálních ohniscích a clusterech.

Zásadním ukazatelem zpomalování epidemie je relativní pozitivita záchytu u indikovaných testů (tedy nikoli u testů preventivních) - takto selektované testy z diagnostické, klinické a epidemiologické indikace dosáhly v relativní pozitivitě velmi bezpečných hodnot:

Relativní pozitivita testů dle indikace testu*

Za 30. 05. 2021

Za 29. 05. 2021

7denní průměr k 29. 05. 2021

Diagnostická indikace

1,3%

2,4%

2,4%

Epidemiologická indikace

1,1%

1,8%

1,1%

Preventivní a plošné testování

0,0%

0,1%

0,0%

* Relativní pozitivita testů může být v posledním dni ovlivněna nedohlášením negativních testů v daném okamžiku (v případě velkého počtu testů jsou pro zpracování prioritizovány pozitivní testy a negativní testy jsou z laboratoří hlášeny postupně). Z toho důvodu dochází zpětně (cca 1 – 3 dny) ke korekcím průběžně hlášených hodnot.

Více viz přiložená prezentace

S úctou L. Dušek

