Vážené kolegyně a kolegové, dobrý den - posílám prosím v příloze souhrnnou analýzu průběhu epidemie, dosavadní časové trendy a srovnání regionů. K tomu dále krátkou shrnující analýzu průběhu vakcinace, kterou budeme zítra ještě aktualizovat v detailnějším provedení.

Zpráva je pozitivní - všechny dostupné indikátory ukazují na klesající sílu epidemie, zejména díky postupující vakcinaci. Pokles zátěže nemocnic je zásadní a zatím setrvalý. Vakcinace /hodnoceno na populační úrovni/ evidentně funguje perfektně a vytváří bariéru bránící nekontrolovanému šíření vitu, i když rozvolnění opatření je plošné a masivní.

Jsem opravdu moc rád, že po tolika měsících mohu napsat takto pozitivní zprávu. I okresy, které mají stále nejvyšší rizikovou zátěž, postupně klesají - nikde není patrná dlouhodobá a setrvalá eskalace rizika nebo nekontrolované šíření epidemie.

Nyní je třeba napřít energii k sledování rizikových záchytů a rizikovému šíření epidemie na lokální úrovni - k tomu připravujeme zcela nový reporting, který bude v pátek projednán s řediteli KHS a potom tyto reporty zprovozním i pro vás.

S úctou

L. Dušek
