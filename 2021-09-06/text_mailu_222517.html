<html>
<head>
<meta http-equiv="Content-Type" content="text/html; charset=iso-8859-2">
<style type="text/css" style="display:none;"> P {margin-top:0;margin-bottom:0;} </style>
</head>
<body dir="ltr">
<div style="font-family: Calibri, Arial, Helvetica, sans-serif; font-size: 12pt; color: rgb(0, 0, 0);">
<span><span>Vážené kolegyně a kolegové, dobrý den - posílám prosím souhrnnou prezentaci o stavu epidemie, z důvodu velikosti souboru převedeno do pdf.
<br>
</span></span>
<div><span><br>
</span></div>
<div><span><span>Dále přikládám stručný článek, který jsme sepsali do časopisu ČLK - přiložený zip file, v něm jsme se pokusili postihnout všechny hlavní aspekty současného stavu, včetně popisu scénářů dalšího vývoje. Snad je to čitelné a přispěje to k přehlednosti
 prezentovaných dat. </span><br>
</span></div>
<div><br>
</div>
<div>Z dat vyplývá, že epidemie se očekávatelně zvedá, ale zatím se stále virová zátěž drží celopopulačně pod hranicí 25 záchytů/100tis. obyvatel za týden a řad dalších ukazatelů zůstává v příznivých hodnotách (relativní pozitivita testů, počet symptomatických
 případů, zátěž nemocnic). <br>
</div>
<div><br>
</div>
<div>
<div dir="ltr"><span>Dostupná data ukazují, že očkování (společně s vlivem letní sezóny) velmi snížilo pravděpodobnost nákazy v populaci - zejména rizikové šíření (klesá počet kontaktů, kde dojde k efektivnímu přenosu nákazy) a ZEJMÉNA počet těžkých průběhů
 onemocnění. Tento druhý fakt není zkreslen ničím, neboť hlášení z nemocnic máme pravidelně a nárůst počtu těžkých případů u očkovaných by byl nepochybně zachycen.&nbsp;</span></div>
<div dir="ltr">
<div><br>
</div>
<div><span><span style="background-color:rgb(255,255,0)"><b>Nové záchyty vs. očkování
</b></span></span><br>
<span>
<div>
<ul>
<li><span><span style="font-size:12pt;font-family:Calibri,Helvetica,sans-serif">Za celé léto se držel poměr, že mezi nově nakaženými je cca 75 - 80% neočkovaných, cca 10% po 1. dávce a zbytek po druhé dávce očkování&nbsp;
<br>
</span></span></li><li><span><span style="font-size:12pt;font-family:Calibri,Helvetica,sans-serif">Jak v populaci klesá počet lidí, kteří mají jen 1 dávku vakcíny, tak také klesá pravděpodobnost jejich nákazy, a naopak narůstá pravděpodobnost, že se s virem setká člověk s dokončeným
 očkováním. <br>
</span></span></li><li><span><span style="font-size:12pt;font-family:Calibri,Helvetica,sans-serif">I první dny září nadále ukazují stejný vývoj a trend - tedy mezi nově nakaženými cca 75 - 80% neočkovaných<br>
</span></span></li></ul>
<div><br>
</div>
<div><span style="background-color:rgb(255,255,0)"><b>Hospitalizace a těžké průběhy vs. očkování</b></span></div>
<div>
<ul>
<li><span>Denně jsou nadále nově hospitalizovány velmi nízké jednotky pacientů s COVID (průměrně cca 5 - 8) a příjmy na JIP jsou v jednotkách týdně.
<br>
</span></li><li>Uzavřená data za celý červenec a srpen ukazují pouze 21 příjmů do nemocnic s těžkým průběhem po dokončeném očkování, většinou šlo o velmi seniorní a polymorbidní pacienty (medián věku 73)&nbsp;
<br>
</li><li>Více než 80% nově přijímaných do nemocnic jsou nakažení bez očkování <br>
</li><li>Za červenec a srpen je zatím nahlášeno 40 úmrtí - z nich 29 byli neočkovaní nebo s neuzavřeným očkováním a 11 bylo po ukončeném očkování (zde opět šlo o velmi seniorní pacienty, průměrný věk 77 let)
</li></ul>
</div>
</div>
</span></div>
</div>
S úctou L .Dušek </div>
<br>
</div>
<div><br>
</div>
</body>
</html>
