Vážené kolegyně a kolegové, dobrý den - posílám prosím souhrnnou prezentaci o stavu epidemie, z důvodu velikosti souboru převedeno do pdf.

Dále přikládám stručný článek, který jsme sepsali do časopisu ČLK - přiložený zip file, v něm jsme se pokusili postihnout všechny hlavní aspekty současného stavu, včetně popisu scénářů dalšího vývoje. Snad je to čitelné a přispěje to k přehlednosti prezentovaných dat.

Z dat vyplývá, že epidemie se očekávatelně zvedá, ale zatím se stále virová zátěž drží celopopulačně pod hranicí 25 záchytů/100tis. obyvatel za týden a řad dalších ukazatelů zůstává v příznivých hodnotách (relativní pozitivita testů, počet symptomatických případů, zátěž nemocnic).

Dostupná data ukazují, že očkování (společně s vlivem letní sezóny) velmi snížilo pravděpodobnost nákazy v populaci - zejména rizikové šíření (klesá počet kontaktů, kde dojde k efektivnímu přenosu nákazy) a ZEJMÉNA počet těžkých průběhů onemocnění. Tento druhý fakt není zkreslen ničím, neboť hlášení z nemocnic máme pravidelně a nárůst počtu těžkých případů u očkovaných by byl nepochybně zachycen.

Nové záchyty vs. očkování

  *   Za celé léto se držel poměr, že mezi nově nakaženými je cca 75 - 80% neočkovaných, cca 10% po 1. dávce a zbytek po druhé dávce očkování
  *   Jak v populaci klesá počet lidí, kteří mají jen 1 dávku vakcíny, tak také klesá pravděpodobnost jejich nákazy, a naopak narůstá pravděpodobnost, že se s virem setká člověk s dokončeným očkováním.
  *   I první dny září nadále ukazují stejný vývoj a trend - tedy mezi nově nakaženými cca 75 - 80% neočkovaných

Hospitalizace a těžké průběhy vs. očkování

  *   Denně jsou nadále nově hospitalizovány velmi nízké jednotky pacientů s COVID (průměrně cca 5 - 8) a příjmy na JIP jsou v jednotkách týdně.
  *   Uzavřená data za celý červenec a srpen ukazují pouze 21 příjmů do nemocnic s těžkým průběhem po dokončeném očkování, většinou šlo o velmi seniorní a polymorbidní pacienty (medián věku 73)
  *   Více než 80% nově přijímaných do nemocnic jsou nakažení bez očkování
  *   Za červenec a srpen je zatím nahlášeno 40 úmrtí - z nich 29 byli neočkovaní nebo s neuzavřeným očkováním a 11 bylo po ukončeném očkování (zde opět šlo o velmi seniorní pacienty, průměrný věk 77 let)

S úctou L .Dušek


