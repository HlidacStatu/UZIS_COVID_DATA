Vážené kolegyně a kolegové, dobrý den - posílám prosím v příloze aktualizované přehledy hlášení nákaz ze sociálních zařízení a dále přehledy nákaz a stavu očkování u zdravotnických pracovníků (prezentace a denní přehledy v datových souborech: ZIP file).

Oba reporty jsou pozitivní zprávou – nepozorujeme eskalaci vážných nákaz a zátěže, a to i přes prudký nárůst šíření epidemie v populaci.


Situace v sociálních pobytových zařízeních

  *   Hlášení šíření nákazy v pobytových sociálních službách je ze strany poskytovatelů reprezentativní, celý systém dosahuje více než 81% pokrytí tohoto segmentu péče. Za celé období sledování od podzimu 2020 bylo registrováno přes 23 100 nakažených klientů a téměř 15 800 nakažených pracovníků. Hlášení o úmrtích COVID pozitivních klientů přesáhlo 3 200, pracovníků zemřelo 18.
  *   V říjnu 2021 je z těchto individuálních hlášení patrný mírný nárůst počtu nakažených ve srovnání se zářím 2021. Za měsíc říjen bylo nahlášeno 54 nákaz pracovníků a 47 nákaz klientů pobytových sociálních služeb. Počet hlášených úmrtí dosáhnul v říjnu hodnoty 4.

  *   Zcela zásadní zprávou je, že stále evidujeme pouze  jednotky případů těžkého průběhu nemoci - je zde patrný velmi silný ochranný efekt vakcinace. Z různých průzkumů vyplývá že pročkovanost klientů sociálních zařízení je velmi vysoká (>90%).

Proočkovanost a nákazy u zdravotnických pracovníků

  *   Ačkoli jsou v očkování zdravotnického personálu stále rezervy, tak vysoká úroveň proočkovanosti evidentně snižuje možnosti šíření nákazy. Ve srovnání s podzimem 2020 a počátkem roku 2021 registrujeme významně nižší počty nákaz u ZP a téměř žádné hlášené těžké průběhy nemoci
  *   Celková proočkovanost u aktivních ZP přesahuje 79%, lékaři 86%, sestry 79% a NLZP 76%
  *   Počty nákaz se sílící epidemii narůstají, celkem je 7denní klouzavý průměr + 63 nových případů nákazy u ZP denně, z toho lékaři 11, sestry 22, NLZP 30
  *   V prevalenci registrujeme 774 nakažených ZP - tedy nárůst je nepochybný, avšak bez vážných zdravotních dopadů na nemocné
  *   Nejvyšší záchyty jsou očekávatelně v nejvíce zatížených krajích, tedy MSK, JHK, OLK
  *   Při detailní analýze NLZP v říjnu dominují nákazy u sanitářů, zdravotních laborantů a fyzioterapeutů

S úctou L. Dušek

