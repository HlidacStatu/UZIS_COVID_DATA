Vážené kolegyně a kolegové, dobrý den – posílám prosím plnou sadu reportů a analýz, mapy a soubory s daty o proočkovanosti obcí, ORP a regionů.

Na úvod opět upozorňuji, že zejména ve velmi malých sídlech, obcích, může v čase dojít i ke zpětné mírné korekci proočkovanosti - a to i tak že tato mírně poklesne. V nejmenších sídlech je každý člověk na hodnotách viditelný a zpětně může dojít ke korekcím záznamů o bydlišti či změně validací dat.

NOVÁ DATA UKAZUJÍ MÍRNÝ POSUN V OČKOVÁNÍ, BYŤ ZRYCHLENÍ NENÍ NIJAK PRUDKÉ, VĚTŠINA UKAZATELŮ SE ALE ZLEPŠUJE, TJ. PŘIBÝVÁ APLIKOVANÝCH DÁVE, PŘIBÝVÁ REGISTRACÍ A MÍRNĚ KLESÁ POČET NEOČKOVANÝCH SENIORŮ

Celkovou situaci shrnuje prezentace "Vakcinace_SOUHRN"

  *   k 23.10. registrujeme 410 231 seniorů ve věku 60+, kteří nejsou očkovaní a ani nemají záznam o prodělání nemoci - zde došlo k poklesu o další cca 3 tisíce za týden
  *   k 23.10. registrujeme 281 447 seniorů ve věku 65+, kteří nejsou očkovaní a ani nemají záznam o prodělání nemoci - i zde je patrný pokles o cca 2 tisíce za týden
  *   plně dokončené očkování má k 23.10. následující podíl populace:
     *   kalkulováno na celou populaci ČR: 56,6%
     *   kalkulováno na populaci 18+: 66,9%
     *   kalkulováno na populaci 16+: 66,5%
     *   kalkulováno na populaci 65+: 83,2%

  *   Posilující dávku očkování dostalo k 23.10. 113 172 osob, zde je patrný rostoucí trend
     *   jde o 11,9% všech osob, které byly dosud obeslány a které mají na tuto dávku nárok ... tento podíl je cca stejný ve všech krajích a kolísá od 9% do 13%
     *   mezi osobami s aplikovanou posilující dávkou začínají převažovat senioři, populace 60+ tvoří 65% této skupiny

  *   Ačkoli nově pozorujeme i nárůst počtu registrací, stále je postup vakcinace spíše pomalý. Počet nechráněných seniorů tak v čase klesá velmi pomalu, stále jde o poměrně významnou kohortu, která může být v podzimních měsících snadno nakažena s rizikem těžkého průběhu nemoci.

Přiložené soubory 01 a 02 (data a prezentace) shrnují současný stav poočkovanosti dle velikosti sídel. - v datech lze snadno vyfiltrovat obce dle charakteristik a dle regionální příslušnosti.
Nízkou proočkovanost seniorů 60+ (50% populace a méně) hlásí 15 obcí z různých krajů; situace je téměř stejná jako před týdnem:
Kraj    Obec    populace        očkovaní        neočkovaní
CZ072 Zlínský kraj      Vyškovec        30      26,7%   22
CZ032 Plzeňský kraj     Chlumy  73      34,2%   48
CZ032 Plzeňský kraj     Hvožďany (Domažlice)    10      40,0%   6
CZ063 Kraj Vysočina     Hornice 19      42,1%   11
CZ041 Karlovarský kraj  Vřesová 40      42,5%   23
CZ032 Plzeňský kraj     Hamry (Klatovy) 40      45,0%   22
CZ041 Karlovarský kraj  Nová Ves (Sokolov)      42      47,6%   22
CZ071 Olomoucký kraj    Podolí (Přerov) 57      49,1%   29
CZ053 Pardubický kraj   Tetov   59      49,2%   30
CZ020 Středočeský kraj  Těchařovice     8       50,0%   4
CZ032 Plzeňský kraj     Štítov  14      50,0%   7
CZ042 Ústecký kraj      Zálužice        20      50,0%   10
CZ042 Ústecký kraj      Staňkovice (Litoměřice) 4       50,0%   2
CZ053 Pardubický kraj   Selmice 38      50,0%   19
CZ053 Pardubický kraj   Zájezdec        35      51,4%   17
CZ064 Jihomoravský kraj Rudlice 31      51,6%   15


Soubory 03 shrnují proočkovanost z pohledu ORP - zejména jsou zde identifikovány oblasti, kde spolu sousedí více obcí s nízkou úrovní proočkovanosti
Soubor 04 jsou aktualizované a doplněné mapové podklady

Příloha 01 shrnuje dle věkových kategorií podíl a počet neočkovaných a proděláním nemoci nechráněných osob
Příloha 02 obsahuje sumární tabulky s daty o osobách, které prodělaly COVID - je zde kvantifikováno kolik z nich je již očkovaných - po krajích, dle věkových skupin

     *   Celkem evidujeme 1 686 432 osob se záznamem o prodělané nemoci a z nich 957 488 osob má alespoň jednu dávku očkování (tj. cca 57%)

Nejvíce rizikové ORP (s kumulací více než 50 % vzájemně blízkých nebo sousedících obcí s malou proočkovaností) shrnuje následující tabulka (více viz soubory 03):
Kraj    ORP     Počet obcí v ORP        Obce s proočkovaností < 56 %    Podíl obcí s proočkovaností < 56 %
CZ080 Moravskoslezský kraj      Jablunkov       12      9       75%
CZ072 Zlínský kraj      Rožnov pod Radhoštěm    9       6       67%
CZ071 Olomoucký kraj    Jeseník 24      15      63%
CZ072 Zlínský kraj      Bystřice pod Hostýnem   14      8       57%
CZ031 Jihočeský kraj    Kaplice 15      8       53%
CZ080 Moravskoslezský kraj      Vítkov  12      6       50%
CZ080 Moravskoslezský kraj      Třinec  12      5       42%
CZ053 Pardubický kraj   Lanškroun       22      9       41%
CZ032 Plzeňský kraj     Tachov  27      11      41%
CZ072 Zlínský kraj      Vsetín  32      13      41%

Ani v tomto výčtu rizikových ORP není žádný markantní posun proti minulému týdnu, pozitivní zprávou avšak je, že podíl velmi málo proočkovaných obcí v čase mírně klesá.  Tento trend také trvá již několik týdnů.

Přeji všem krásný nedělní večer

S úctou L. Dušek



