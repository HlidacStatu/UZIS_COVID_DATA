Vážené kolegyně a kolegové, dobrý den - posílám prosím stručný souhrn vybraných indikátorů stavu epidemie.

Nejprve prosím stručný komentář k průběžně aktualizovaným souborům, které posíláme koordinátorům lůžkové  péče - soubory KKIP01 - KKIP03, - tedy hlášení z nemocnic o vývoji zátěže.

Ačkoli se na populační úrovni růst řady indikátorů zastavil nebo aspoň zpomalil, stále bohužel zůstává populační virová nálož na velmi rizikových hodnotách a nelze čekat prudký a významný pokles zátěže nemocnic. Toto tvrzení lze opřít o několik základních údajů:

  *   relativní pozitivita testů (indikovaných klinicky i epidemiologicky) zůstává na velmi vysokých hodnotách .. stále tedy trvá riziko vysoké prevalence aktivních nákaz = vysoká pravděpodobnost kontaktu s nakaženým i v běžném životě = riziko zásahu zranitelné části populace
  *   nadále je vysoká úroveň symptomatičnosti nově nakažených a rovněž vysoký podíl komplikovaných průběhů nákazy mezi nově diagnostikovanými případy
  *   a to hlavní - ačkoli vývoj počtu nových případů začal stagnovat, šíření nákazy v seniorní a potenciálně zranitelné populaci je stále velmi rizikové - 7denní počet nových případů v populaci 65+ významně přesáhnul hodnotu 500, a relativní pozitivita indikovaných testů v této populaci přesahuje 30% -> to jsou jasné indikátory budoucí zátěže nemocnic

Data z nemocnic bohužel potvrzují rizikové predikce, - celkový počet COVID+ pacientů léčených v nemocnicích na počátku prosince překročil v souladu s predikcí významně 6000 a blíží se 7000 a počet pacientů léčených na JIP překročil hranici 900, z toho počet na vysoce intenzivní péči (UPV, ECMO) dosáhnul téměř 500

  *   je také nutno doplnit, že narůstá denně hlášená mortalita pacientů, kteří byli v době úmrtí COVID+ - aktuálně je zpětně dohlašována až na úroveň 100 úmrtí denně

Soubor KKIP01 - "risk mapping" - bohužel stále potvrzuje narůstající rizikovost a také velikost prevalenčního poolu, který s vysokou pravděpodobností dále navýší zátěž nemocnic

  *   denně tento týden nově přibývalo do prevalence více než 1 700 (cca průměr) potenciálně zranitelných pacientů denně, zátěž v této dimenzi rostla o více než 20% v mezi-týdenním srovnání
  *   pravděpodobnostní modely ukazují na pokračování vysokých denních příjmů do nemocnic, a to až nad 900 denně
  *   ve 14denní aktivní prevalenci registrujeme 22 936 nakažených ve věku 65+ a 8 332 nakažených ve věku 75+

Soubor KKIP01 je opět připraven pro jednotlivé kraje i okresy, dle bydliště nakažených.

Soubory KKIP02 - KKIP03 shrnují časové průběhy počtu pacientů (celkové počty a počty na JIP) v ČR a po jednotlivých krajích.

  *   KKIP 02 - zátěž JIP: Stále platí, že vývoj počtu pacientů na JIP je pomalejší než dynamika celkového počtu hospitalizovaných = stále se zde velmi významně promítá ochranný vliv vakcinace. Vývoj probíhá dle spodní hranice rizika modelu vybudovaného v září.
  *   KKIP 02 - zátěž JIP: Nový rizikový vývoj a vysoké počty pacientů na JIP s potenciálem růst evidujeme v krajích Libereckém, Pardubickém, Vysočina; situace se naopak relativně stabilizovala v moravských krajích, včetně nejvíce zatíženého JMK (zde nadále počty pacientů ve výši nad 170 představují nejvyšší zátěž v ČR)
  *   KKIP 03 - celkový počet hospitalizací: i tento vývoj se v posledním týdnu částečně stabilizoval, nicméně bohužel celkové počty hospitalizovaných v daném dni dosahují téměř hodnoty 7 000, zátěž je to tedy stále velmi vysoká; vývoj v moravských krajích se stabilizoval , nově narůstá počet pacientů  ve Středočeském kraji a v kraji Libereckém

Realita příjmů do nemocnic v posledních 5 dnech:

  *   celkové příjmy pacientů COVID+: 677 denně
  *   příjmy pacientů s vážnými komplikacemi / v těžkém stavu: 135 denně
  *   příjmy pacientů nově na JIP (včetně překladů): 106 denně

Dále prosím přikládám celkový souhrn prováděných testů - i v posledních pracovních dnech týdne se objem realizovaných testů držel na velmi vysokých hodnotách, u PCR testů blízkých 100 000 denně. ČR nadále patří mezi cca 8 nejvíce testujících států Evropy na 100tis. obyvatel - dle dat ECDC.


Počet provedených (nahlášených) testů

Za 03. 12. 2021

Počet otestovaných osob*

Za 02. 12. 2021

Počet otestovaných osob*

PCR testů

94 591



99 612



Antigenní (Ag) testy

21 950

115 467

26 640

125 073


Relativní pozitivita testů dle indikace testu

Za 03. 12. 2021

Za 02. 12. 2021

7denní průměr k 03. 12. 2021

Diagnostická indikace

35,3%

34,6%

34,7%

Epidemiologická indikace

14,1%

14,2%

14,7%

Preventivní a plošné testování

7,5%

7,0%

7,8%

Výše popsaná stagnace na rizikových hodnotách se týká všech dříve nejvíce zatížených moravských krajů, zátěž se v čase postupně přesouvá do regionů Čech – aktuálně velmi vysoké počty nových případů hlásí Pardubický kraj, Vysočina, Jihočeský a Středočeský kraj.  Následující tabulka dokládá čtyři vybrané indikátory stavu epidemie – je patrné, že i přes celkovou stagnaci je relativní pozitivita testů nadále velmi vysoká ve všech krajích, nejnižší hodnoty jsou u diagnosticky a klinicky indikovaných testů kolem 26 - 27%.


Název kraje

7denní počet nových případů na 100 tis. obyv.

Odhad R

ze 7denních časových úseků

7denní počet testů na 100tis. obyv.

(Dg+Epi / Prev)*

7denní relativní pozitivita indikovaných (Dg/Epi) testů v % *

Zlínský kraj

1435.9

0.92

4527.9 / 1835.0

40.9 % / 18.4 %

Olomoucký kraj

1408.5

0.86

3997.8 / 2591.2

42.8 % / 18.8 %

Jihomoravský kraj

1294.4

0.91

3935.6 / 2881.7

33.7 % / 17.9 %

Pardubický kraj

1253.5

0.95

4595.1 / 2380.8

36.0 % / 17.0 %

Kraj Vysočina

1249.5

1.07

3518.9 / 2357.7

38.5 % / 18.1 %

Moravskoslezský kraj

1226.7

0.87

4072.2 / 2505.4

39.4 % / 15.5 %

Jihočeský kraj

1190.6

0.91

3693.3 / 2328.6

38.3 % / 18.1 %

Středočeský kraj

1003.8

0.93

4117.2 / 3606.3

31.3 % / 12.0 %

Královéhradecký kraj

996.5

1.06

3849.7 / 2574.1

33.0 % / 13.7 %

Hlavní město Praha

978.1

0.89

3940.4 / 6059.3

27.1 % / 9.8 %

Ústecký kraj

942.0

1.02

3516.5 / 2850.8

32.7 % / 15.0 %

Liberecký kraj

924.1

0.96

3587.3 / 2204.2

33.7 % / 15.4 %

Plzeňský kraj

872.2

0.87

3369.0 / 2677.3

26.6 % / 13.3 %

Karlovarský kraj

464.7

0.99

2319.7 / 2461.6

27.3 % / 10.6 %

ČR

1110.2

0.92

3888.6 / 3228.4

34.7 % / 14.7 %

Přeji Vám všem pokud možno klidný předvánoční weekend

S úctou L. Dušek


