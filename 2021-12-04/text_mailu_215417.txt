Vážené kolegyně a kolegové, dobrý den – posílám prosím aktualizovaný týdenní souhrn o stavu nákaz v sociálních zařízeních + přehled očkování a nákaz u zdravotnických pracovníků.

Soubor "Analyza_soc_sluzby_ohniska"

  *   Jde opět o prezentaci vytvořenou ze dvou zdrojů dat, které se nezávisle na sobě doplňují a také potvrzují: 1) šetření KHS hlásících ohniska nákazy a výsledky epidemiologických šetření a 2) k tomu nezávislé přímé zadávání nákaz od pobytových sociálních zařízení (zadávané přímo přes vybudovaný datový most do modulu ISIN).

  *   Oba zdroje ukazují na nárůst počtu nákaz v listopadu ve srovnání s říjnem 2021, ale celkově jde o počty ohnisek a nakažených osob významně nižší, než která jsme registrovali např. na počátku roku 2021. Zásadní také je, že počty hlášených těžkých průběhů nemoci, zejména těch vyžadujících hospitalizaci, jsou významně nižší než v předchozích obdobích vrcholné epidemické zátěže. Projevuje se zde jednoznačně ochranný efekt proočkování populace klientů, určitě i v kombinaci s vysokým podílem osob, které nákazu již prodělaly.

V listopadu je z individuálních hlášení poskytovatelů patrný nárůst počtu nakažených ve srovnání s říjnem 2021. Tato data tedy nezávisle potvrzují nálezy zjištěné epidemiologickými šetřeními ze strany KHS. Za měsíc listopad bylo nahlášeno 959 nákaz pracovníků a 810 nákaz klientů pobytových sociálních služeb. Počet hlášených úmrtí klientů dosáhnul v listopadu hodnoty 107. Ačkoli jde o nárůst v čase, stále se jedná o počty významně nižší než v podzimních a zimních měsících 2020 a na počátku roku 2021.

Soubor "ZP_nakazy a vakcinace"


  *   Data o vakcinaci ukazují, že proočkovanost ZP během první poloviny listopadu mírně vzrostla, a to ve všech profesních skupinách. Celková proočkovanost ZP dosáhla 82,6 % (jen ZP skutečně aktivní ve zdravotnictví).
  *   U aktuálně aktivně působících zdravotnických pracovníků má alespoň 1. dávku vakcinace 88 % lékařů, 83 % sesterských povolání a 80 % ostatních zdravotnických povolání.

  *   Aktuální data ukazují, že začaly mírně klesat denní počty nově nakažených ZP - to je další indikátor jisté stagnace nebo i zpomalení růstu epidemie. Zdravotničtí pracovníci jsou vystavováni riziku nákazy významně více než běžná populace a vývoj jejich virové zátěže je velmi dobrým indikátorem epidemiologických trendů.
  *   Za poslední týden došlo k poklesu nově nakažených ZP o cca 20% až 25%; aktuálně je denně nově diagnostikováno jako COVID+ (7denní průměr) 44 lékařů, 135 sester a 133 ostatních NLZP
  *   Prevalence nakažených je nicméně stále vysoká: 882 lékařů, 2 711 sester a 2 766 NLZP
  *   Nejvyšší zátěž populace ZP registrujeme v regionech, které jsou celkově nejvíce zatíženy prevalencí aktivních nákaz - tedy zejména moravské kraje, a dále HMP a kraj Jihočeský
  *   Data v souboru dále potvrzují, že ochranný efekt vakcinace proti nákaze v čase klesá. Populace zdravotnických pracovníků je v tomto ohledu velmi důležitý model – jednak byli očkování mezi prvními na počátku 2021 a jednak jde o profesní skupinu primárně vystavenou riziku nákazy. Zásadním faktem ovšem je, že ochranný efekt vakcinace proti těžkému průběhu nemoci trvá i v této profesní kategorii. V současnosti registrujeme pouze jednotky ZP s těžším průběhem nemoci po očkování.

S úctou

L. Dušek


