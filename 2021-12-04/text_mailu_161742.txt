Vážené kolegyně a kolegové, dobrý den – posílám prosím aktualizovanou souhrnnou prezentaci ke stavu vakcinace, která zachytává stav s uzavřenými daty za listopad. Ve většině slidů je kladen důraz na srovnání situace v krajích.

Data nadále potvrzují zvýšený zájem o očkování:

  *   celkem bylo za listopad aplikováno 1 242 592 dávek (více než 41tis. denně), z toho tvořila 53,1% dávka posilující - roste tedy i zájem o primo-vakcinace. -> první dávku u dvou-dávkového schématu absolvovalo 312 796 osob (25,2% všech dávek) a jedno-dávkovou vakcínu si vzalo 106 028 osob (8,5%)
  *   pokud jde o všechny primo-vakcinace, pak celkový součet dávek podaných za listopad byl cca 419tis (pro srovnání: za celý říjen to bylo 144 839 dávek) - viz slidy č. 10 - 11 v prezentaci

Stav registrací od 25.11. ukazuje tato tabulka (viz též přiložený excel):
Registrace očkování
Datum   12-15 let       > 16 let
25.11.2021      913     21 067
26.11.2021      744     19 204
27.11.2021      504     16 648
28.11.2021      766     31 945
29.11.2021      1 384   267 975
30.11.2021      886     122 678
01.12.2021      768     74 652
02.12.2021      691     59 022
03.12.2021      396     36 533

Roste proočkovanost ve více věkových kategoriích, alespoň první dávku má nyní např.:

  *   kategorie 35 - 39 let: 62,1% (před dvěma týdny: 59,5%)
  *   kategorie 30 - 34 let: 59,4% (před dvěma týdny: 56,3%)
  *   kategorie 16 - 29 let: 62,5% (před dvěma týdny: 58,7%)
  *   kategorie 12 - 15 let: 43,3% (před dvěma týdny: 39,4%)
  *   nejvyšší podíl s alespoň 1 dávkou má kategorie 70 - 79 let: 87,9%

Očkování má dokončeno:

  *   82,9% (před dvěma týdny: 82,2%) osob ve věku 60+
  *   84,7% (před dvěma týdny: 84,0%) osob ve věku 65+
  *   70,3% (před dvěma týdny: 68,7%) osob ve věku 18+
  *   70,0% (před dvěma týdny: 68,4%) osob ve věku 16+
  *   36,6% (před dvěma týdny: 34,0%) osob ve věku 12 - 15 let

Očkování posilující dávkou pokračuje a zesiluje, od minulého týdne narostl podíl osob s třetí dávkou (na 58,4% z těch, kteří na ni mají nárok; z věkové skupiny 60+ až na 66%)  (viz slidy 4 až 8 v prezentaci) -> jde o nárůst o 4% - 5% týdně

  *   k 1.12. bylo aplikováno 938 810  těchto dávek: narostl tak i podíl takto očkovaných z těch, kteří mají na posilující dávku nárok dle časového odstupu od vakcinace na počátku roku 2021 - aktuálně 3. dávku dostalo 58,4% dosud oslovených
  *   největší podíl z pozvaných, kteří si již dali posilující dávku, vykazuje nadále Praha (72% -> před týdnem to bylo cca 65%), nejnižší naopak Olomoucký kraj (53%)
  *   u věkové kategorie 60+ má nárok na posilující dávku cca 1 083 tis. osob a dosud ji absolvovalo 66,0% z nich
  *   senioři ve věku 60+ tvoří 76% ze všech osob s dosud aplikovanou posilující dávkou

Týdně postupně (byť relativně pomalu) klesá počet seniorů, kteří nejsou chráněni vakcinací a ani nemají záznam o prodělání nemoci:

  *   u věkové kategorie 60+ je to nyní cca 342,1 tis osob (před týdnem to bylo 355,6 tis. osob)
  *   u věkové kategorie 65+ je to nyní cca 231,6 tis. osob (před týdnem to bylo 242,7 tis. osob)

S úctou L. Dušek


