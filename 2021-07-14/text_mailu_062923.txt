Vážené kolegyně a kolegové, dobrý den – posílám prosím nový report s včerejšími aktualizovanými daty z centrálního systému COVID19/ISIN, aktualizované trendy a přehled dle regionů.

Další pracovní den týdne (data za úterý) přinesl nárůst počtu nově diagnostikovaných, konkrétně za včerejšek přibylo 317 pacientů. Týdenní počet nových záchytů vyrost na hodnotu 15,7 případů / 100 tis. obyvatel. Průměrný mezi-týdenní růst představuje cca + 30%. Nárůst počtu případů a šíření epidemie se nadále týká ve velké většině mladých lidí pod 30 let věku.

Nárůsty jsou opět dány zejména rizikovým vývojem v Praze, částečně také v okresech Středočeského kraje a Plzeňského kraje.  Tyto tři kraje tvoří cca 59% všech nově potvrzených případů nákazy. - to je nižší podíl, než v minulých dnech, protože počty nově diagnostikovaných se mírně zvedají i v dalších krajích (viz níže souhrnná tabulka) - vyšší nárůsty hlásí také kraj Pardubický, Vysočina, Moravskoslezský. Reprodukční číslo je vyšší než 1 ve všech regionech. Je evidentní, že šíření nové varianty viru začíná postupně zasahovat další regiony, přičemž nárůsty v pražské populaci stoupají nejvíce.

  *   Celo-populační reprodukční číslo je rovno 1,45 (7denní okno) a 1,29 (14denní okno)
  *   Nadále platí, že se růst počtu nakažených v populaci neprojevuje v nemocnicích, nakaženi jsou zejména pacienti z nižších věkových tříd a průběh onemocnění je u nich mírný. Včera bylo potvrzeno +13 nových případů ve věkové kategorii 65+ (dlouhodobě se podíl nakažených seniorů drží pod 5% celkového počtu nakažených).
  *   K hospitalizaci nebyli včera přijati žádní pacienti s COVID-19, zátěž nemocnic zůstává velmi nízká a neroste

V Praze bylo včera zachyceno +106 nových případů a týdenní počet nově potvrzených případů v přepočtu na 100 tis. obyvatel dosáhnul hodnoty 42,5.

  *   Reprodukční číslo je v Praze rovno 1,26
  *   Zvýšená populační zátěž v Praze se nadále týká zejména mladých osob ve věku 16 - 19 let (215,8/100tis. obyv. za týden = významný nárůst) a 20 - 29 let (129,3/100tis. obyv. za týden) - u obou kategorií je významný nárůst
  *   Nově zde registrujeme zvýšený počet nákaz i u dětí ve věku 6 - 11 let (30,6/100tis. obyv. za týden), 12 - 15 (41,7/100 tis. obyv. za týden) a u osob ve středním věku (30 - 49 let: 39,1/100 tis. obyv. za týden)
  *   Zátěž ostatních věkových kategorií je jen mírně vyšší než průměr ČR a v čase tak neroste jako u mladých lidí, nákaza seniorních skupin obyvatel je i v Praze velmi nízká a růst virové nálože se nepromítá do hospitalizací.
  *   Růst virové zátěže u mladých věkových kategorií v Praze v čase významně zesiluje.

Vyšší hodnoty záchytů a další růst vykazuje nadále Středočeský kraj. Včera zde bylo registrováno 45 nových záchytů nemoci, celkem za týden to činí nárůst na 20,0/100tis. obyvatel, reprodukční číslo je rovno 1,44. Všechny tyto indikátory ukazují na rostoucí trend epidemie, který ve vybraných okresech kraje v čase zesiluje. Zátěž je nejvyšší ve věkové třídě 16 - 19 let (85,8 případů za týden na 100 tis. osob v této věkové třídě). Nárůst je patrný i u mladých lidí ve věku 20 - 29 let (54,9 / 100tis. obyv. za týden). Dlouhodobější rizikový vývoj je hlášen z více okresů kraje.

Významný rostoucí trend se udržuje v řase i v kraji Plzeňském. Týdenní počet nových případů činí 37,9/100 tis. obyvatel (včerejší hodnota 29,1) a nově přibylo 36 případů. Reprodukční číslo je rovno 1,79. Rizikový vývoj vykazují zejména okresy Plzeň-město a Plzeň-sever. I zde se virová nálož rizikově zvyšuje zejména v populaci mladých lidí ve věku 16 - 19 let (202,5 nových případů na 100 tis. osob v dané věkové třídě za týden) a 20 - 29 let (139,7 nových případů na 100 tis. osob v dané věkové třídě za týden).

Z výše uvedeného shrnutí vyplývá, že ve všech krajích se růst virové nálože týká zejména mladých věkových kategorií 16 - 29 let. Tyto kategorie jsou stále "driverem" denních nárůstů a nejvíce ve virové náloži stoupají. jde o věkové kategorie stále s nízkou mírou proočkovanosti.

Přibývá okresů, ve kterých 7denní počty nových případů narostly nad hranici 20/100tis. obyvatel. Nejvíce zatížené okresy s týdenním počtem nově potvrzených případů vyšším než 20 na 100 tis. obyvatel jsou (v tabulce je denní absolutní nárůst počtu případů a v závorce týdenní počet na 100 tis. obyv.):
Plzeň-sever - 47 (58.3)
Rokycany - 27 (54.6)
Plzeň-město - 104 (53.4)
Praha - 567 (42.5)
Praha-západ - 63 (41.4)
Plzeň-jih - 26 (37.1)
Pardubice - 49 (27.8)
Beroun - 23 (23.9)
Prachatice - 12 (23.6)
Benešov - 23 (23.1)
Mělník - 25 (22.7)
Praha-východ - 40 (21.2)
Havlíčkův Brod - 20 (21.1)
Třebíč - 23 (20.8)

Situace v následujících okresech je nejvíce riziková, tedy mají vyšší virovou zátěž (>20 případů na 100 tis. obyv. za týden) a přitom hodnotu R > 1:
Plzeň-sever - 58.3; R:2.04
Rokycany - 54.6; R:2.25
Plzeň-město - 53.4; R:1.73
Praha - 42.5; R:1.26
Praha-západ - 41.4; R:1.29
Plzeň-jih - 37.1; R:1.37
Pardubice - 27.8; R:4.45
Beroun - 23.9; R:1.77
Prachatice - 23.6; R:3.00
Benešov - 23.1; R:1.10
Mělník - 22.7; R:1.79
Praha-východ - 21.2; R:1.38
Havlíčkův Brod - 21.1; R:1.54
Třebíč - 20.8; R:4.60

Ve srovnání nárůstů v okresech (absolutní hodnoty) byly nejvyšší denní záchyty zjištěny v pořadí:
Praha (106), Plzeň-město (15), Praha-západ (10), Pardubice (10), Plzeň-sever (9), Děčín (8), Ostrava-město (7), Havlíčkův Brod (7), Praha-východ (7), Nymburk (6), Liberec (6), Frýdek-Místek (6), Hradec Králové (5), Třebíč (5), Beroun (5).

Níže je uveden standardizovaný číselný souhrn

S úctou L. Dušek


Počty nových případů COVID-19
- Denní nárůst 317 případů
- 7denní nárůst 1 675 případů
- 7denní nárůst na 100 tis. obyv.: 15,7 případů
- K půlnoci je evidováno 0 úmrtí
- Počet případů zachycený odpovídajícího dne minulého týdne: 109
- Změna proti odpovídajícímu dni minulého týdne: 208 (190,8%)
- Aktuální odhad R počítané dle 7denních časových úseků pro ČR: 1.45
- Aktuální odhad R počítané dle 14denních časových úseků pro ČR: 1.29
Počty nových případů COVID-19 u seniorních věkových kategorií
- Denní nárůst případů v kategorii 65+: 13 (4,0% celku)
- Denní nárůst případů v kategorii 75+: 4 (1,0% celku)
- 7denní nárůst případů v kategorii 65+: 67
- 7denní nárůst případů v kategorii 65+/100 tis.: 3,1
- 7denní nárůst případů v kategorii 75+: 24
- 7denní nárůst případů v kategorii 75+/100 tis.: 2,8

Srovnání krajů dokumentuje následující tabulka:







Název kraje
Denní počet nových případů
(přepočet
na  100tis.obyv.)
7denní počet nových případů na 100 tis. obyv.
Odhad R
ze 7denních časových úseků
14denní počet nových případů na 100 tis. obyv.
7denní počet testů na 100tis. obyv.
(Dg+Epi / Prev)*
7denní relativní pozitivita indikovaných (Dg/Epi) testů v % *
Hlavní město Praha
106 (7.9)
42.5
1.26
72.5
1517.6 / 7885.4
2.2 % / 0.9 %
Plzeňský kraj
36 (6.1)
37.9
1.79
52.6
719.9 / 4544.4
2.9 % / 2.1 %
Středočeský kraj
45 (3.2)
20.0
1.44
31.7
945.2 / 5242.3
2.2 % / 0.9 %
Pardubický kraj
18 (3.4)
15.3
3.81
19.1
1163.6 / 4275.4
1.2 % / 0.7 %
Kraj Vysočina
12 (2.4)
14.7
1.47
18.5
887.5 / 3590.0
1.0 % / 0.8 %
Moravskoslezský kraj
25 (2.1)
9.6
1.64
15.2
1290.9 / 4916.6
1.4 % / 0.3 %
Liberecký kraj
7 (1.6)
8.8
1.08
15.8
810.7 / 4022.1
1.7 % / 0.5 %
Královéhradecký kraj
13 (2.4)
8.0
1.52
10.9
939.9 / 4623.1
1.4 % / 0.2 %
Ústecký kraj
19 (2.3)
7.0
1.68
9.4
1035.9 / 4388.1
3.1 % / 0.1 %
Jihočeský kraj
10 (1.6)
6.2
1.67
9.6
558.0 / 3854.1
1.6 % / 0.3 %
Olomoucký kraj
8 (1.3)
5.7
1.20
8.4
712.3 / 3947.5
0.5 % / 0.2 %
Zlínský kraj
4 (0.7)
5.5
1.52
7.6
1466.4 / 4418.4
1.2 % / 0.1 %
Jihomoravský kraj
9 (0.8)
5.4
1.25
9.0
1212.0 / 4567.2
0.3 % / 0.2 %
Karlovarský kraj
2 (0.7)
3.8
1.10
6.8
734.7 / 3474.1
2.5 % / 0.1 %
ČR
317 (3.0)
15.7
1.45
24.3
1073.8 / 4997.4
1.5 % / 0.5 %


________________________________

Zátěž nemocnic
- Denní nové příjmy k hospitalizaci: 0
- Aktuální počet všech hospitalizací: 30
- Aktuální počet hospitalizací na JIP: 7



