
Vážené kolegyně a kolegové, dobrý den - posílám prosím v přílohách souhrnné prezentace stručně popisující stav epidemie a zejména vývoj zdravotních dopadů a zátěž nemocnic.

V přílohách naleznete

  *   souhrnnou prezentaci s vývojem vybraných klíčových indikátorů potenciálního rizika + k ní datovou přílohu s daty v MS Excel
  *   mezinárodní srovnání dle dat ECDC
  *   aktualizované soubory pravidelně generované pro krajskou koordinaci intenzivní péče
     *   soubor KKIP01 mapující rizikovou strukturu současné prevalence aktivních nákaz, počty nově nakažených potenciálně zranitelných osob a riziko budoucích hospitalizací
     *   soubory KKIP02 - 03 - graficky zpracovaný časový vývoj zátěže hospitalizací celkem a na JIP, pro ČR i všechny kraje

Celkovou epidemickou situaci lze stručně charakterizovat v těchto bodech /vývoj je velmi obdobný i v dalších státech EU, jak dokládá přiložená prazentace/:

  *   Epidemie ustupuje, ale to zejména ve všech ukazatelích zdravotního dopadu. Klesá zátěž nemocnic, včetně zátěže jednotek intenzivní péče - týdenní tempo poklesu je cca 25%. Klesá počet těžkých symptomatických případů v den potvrzení diagnózy. Klesá počet testů z klinické a diagnostické indikace.
  *   Významně začala klesat i zátěž potenciálně zranitelných a seniorních populačních skupin, v kategorii 65+ je týdenní počet nově potvrzených případů cca 300/100 tis. a klesá.
  *   Varianta Omikron si ale udržuje velmi vysokou prevalenci aktivních nákaz, což se promítá mimo jiné do stále vysoké relativní pozitivity testů - u testů z epidemiologické indikace je to již dlouhodobě kolem 19%, u diagnosticky a klinicky indikovaných testů cca 36%. - je evidentní, že jde o epidemickou situaci zcela odlišnou od např. varianty Delta z podzimu 2021.
  *   Očkování nadále udržuje velmi vysoký ochranný efekt proti těžkému průběhu nákazy - to platí zejména pro posilující dávku, a to i v populaci zranitelné a seniorní; ochranný efekt proti těžkému průběhu nákazy se zde trvale drží nad 90%.
  *
  *   Počet testů PCR se v pracovních dnech ustálil na cca 30tis., počet Ag testů na cca 9 - 10 tis.
Počet provedených (nahlášených) testů
Za 05. 03. 2022
Počet otestovaných osob*
Za 04. 03. 2022
Počet otestovaných osob*
PCR testů
15 663

29 668

Antigenní (Ag) testy
2 787
18 227
9 364
38 180

Relativní pozitivita testů dle indikace testu
Za 05. 03. 2022
Za 04. 03. 2022
7denní průměr k 05. 03. 2022
Diagnostická indikace
37,7%
36,0%
36,1%
Epidemiologická indikace
21,5%
17,4%
19,6%
Preventivní a plošné testování
20,7%
14,4%
14,8%


Soubor KKIP01 "risk mapping" potvrzuje další očekávatelný pokles počtu hospitalizovaných pacientů. V následujících cca 7 - 10 dnech klesnou celkové denní příjmy do nemocnic významně pod průměr 170 - 200. V aktivní prevalenci nákaz registrujeme cca 3 200 nově nakažených potenciálně zranitelných osob, které nejsou nijak chráněny očkováním (před týdnem to bylo 4 300).

  *   Pokles zátěže se bude týkat i intenzivní péče, lze očekávat denní příjmy na lůžka JIP v průměrném počtu pod 25

Konkrétně zátěž nemocnic v uplynulém pracovním týdnu shrnují tyto hodnoty:

  *   průměrně bylo do nemocnic denně přijímáno 309 pacientů s COVID-19 (před týdnem to bylo 430), z toho průměrně denně 31 na JIP (před týdnem to bylo 45)
  *   nejvyšší počet hospitalizovaných byl v uplynulých dnech registrován 28.2. a to 3 213 -> z toho 315 na JIP
  *   nejvyšší počty pacientů na nejintenzivnější léčbě UPV/ECMO dosahovaly 103
  *   Všechny indikátory zátěže nemocnic nyní vykazují významný klesající trend, a to ve všech regionech

Soubory KKIP02 a KKIP03 potvrzují, že pokles počtu hospitalizovaných pacientů se týká všech regionů, v žádném kraji neregistrujeme rizikový vývoj či eskalaci zátěže. Pacienti s COVID-19 obsazují cca 7% celkové kapacity lůžek JIP. Týdenní pokles počtu hospitalizací činí cca 25%

S úctou L. Dušek







