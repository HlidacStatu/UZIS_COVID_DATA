Vážené kolegyně a kolegové, dobrý den - v příloze prosím posílám souhrnnou prezentaci o stavu epidemie na počátku roku (data k 4.1.) a celkové populační predikce možného vývoje pod nastupující variantou Omikron. Prezentace byla vypracována včera pro jednání s Asociací krajů a já jsem ji opomněl poslat na všechny adresy, omlouvám se.  Stále je ale platná, ani data za úterý neukázala prudkou eskalaci rizikových hodnot a je evidentní, že Omikron zatím v prevalenci dominanci nezískal (i když samozřejmě dle dat z diskriminačních PCR a sekvenací jeho podíl roste).

V prezentaci jsou rozpracované i predikce možného dopadu do nemocnic - zde je predikování zvláště těžké, ještě úplně neznáme všechny parametry nové varianty a je velmi nejisté nastavovat scénáře. Dle dostupných dat lze realisticky očekávat, že zdravotní dopad na populaci a zátěž nemocnic bude cca 50% "vlny Delta" z podzimu 2021, horní odhad rizika ale ukazuje až 100% vlny Delta.

  *   Velký význam bude hrát počet plně očkovaných osob a zejména počet osob chráněných posilující dávkou (tato zejména nyní drží velký ochranný efekt proti těžkému průběhu) - viz též soubor "kratky report efekt vakcinace".

Tyto populační predikce rozpracováváme pro regiony (standardní reporty pro koordinátory IP:  KKIP01 - KKIP03) - začnu je rozesílat koncem týdne, až se hlášení hospitalizací ustálí po období svátků.

S úctou L. Dušek

