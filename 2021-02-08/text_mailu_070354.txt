Vážené kolegyně a kolegové, dobrý den - posílám prosím v přílohách souhrnné reporty s daty o vakcinaci. Reporty 01A a B budou na počátku týdne doplněny o další data z distribuce dle MZ, nyní posílám v podobě, jak byly nahlášeny.


Celkem bylo ke dni 7. 2. 2021 (20:00) vykázáno 349 696 provedených očkování. U 93 256 osob bylo očkování ukončeno aplikací druhé dávky. Denní přehled vykázaných počtů očkování s rozlišením jednotlivých krajů, přehled dle prioritních skupin a dle věkových kategorií očkovaných shrnují datové přílohy 2 - 3.

Očkování sleduje stanovené prioritní skupiny. Jsou očkování zdravotničtí pracovníci (52,6 % celku), klienti a pracovníci sociálních služeb (15,7 %, bez zdravotníků v sociálních službách), pracovníci kritické infrastruktury (integrovaných záchranný systém, pracovníci energetiky, krizové štáby apod., bez zdravotnických pracovníků pracujících v této oblasti) 2,5 %, senioři 80+ (21,6 %).

K 7. 2. 2021 bylo vykázáno očkování u 91 820 osob ve věku 80+, což představuje cca 20,8 % všech osob této prioritní kategorie. K 6. 2. provedlo registraci 229 501 seniorů 80+, což je cca 52,0 %. Dalších 19 273 registrací představují zdravotníci, k očkování je rezervováno celkem 88 255 osob.

S úctou L. Dušek





