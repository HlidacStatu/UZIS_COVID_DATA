Vážené kolegyně a kolegové, dobrý den - posílám prosím nový report s včerejšími aktualizovanými daty z centrálního systému COVID19/ISIN, aktualizované trendy a přehled dle krajů.

Za včerejší den evidujeme v systému celkem 2 540 nových případů onemocnění COVID-19. Aktuální hodnota reprodukčního čísla zůstává téměř beze změny blízká 1, tedy 0,99 (dle odhadu EpiEstim) a potvrzuje stagnaci v brždění epidemie. Jde o nedělní hodnoty jistě nereprezentativní a ovlivněné menším počtem reportovaných testů (minulou neděli byl záchyt ve výši 2 394 pozitivních případů). Nedělní hodnota bývá mírně nad 50% hodnoty sobotní, což je dodrženo i v tomto případě.

Srovnání denních nárůstů v jednotlivých regionech shrnuje následující přehled

Název kraje

Počet

%

Počet na 100 tis. obyv.

Průměrný denní nárůst za týden celkem na 100 tis. obyv.

/ skupina 65+ na 100 tis. obyv. 65+

Královéhradecký kraj

535

21,1 %

97,0

139,0 / 108,4

Hlavní město Praha

327

12,9 %

24,7

54,5 / 46,0

Karlovarský kraj

283

11,1 %

96,0

153,9 / 124,2

Středočeský kraj

250

9,8 %

18,0

63,7 / 54,4

Moravskoslezský kraj

204

8,0 %

17,0

50,1 / 42,9

Jihomoravský kraj

165

6,5 %

13,8

49,0 / 41,8

Ústecký kraj

163

6,4 %

19,9

47,9 / 46,0

Plzeňský kraj

128

5,0 %

21,7

71,0 / 52,2

Liberecký kraj

120

4,7 %

27,0

78,8 / 68,3

Pardubický kraj

99

3,9 %

18,9

76,9 / 54,1

Zlínský kraj

85

3,3 %

14,6

43,9 / 32,7

Olomoucký kraj

81

3,2 %

12,8

54,3 / 42,8

Jihočeský kraj

72

2,8 %

11,2

51,9 / 46,2

Kraj Vysočina

26

1,0 %

5,1

45,7 / 47,3

Neznámo

2

0,1 %

-

-

Regionální data opět potvrzují rizikový vývoj v kraji Královéhradeckém (průměrně denně 139 pozitivních případů na 100tis. obyv.) a Karlovarském (průměrně denně 154 pozitivních případů na 100tis. obyv.) Žádný z dalších krajů se v tomto parametru nepřibližuje hodnotě 100, ve zmíněných krajích je zřetelně jiná situace a trendový vývoj. Bohužel se tyto vysoké hodnoty týkají i počtu nově nakažených potenciálně zranitelných osob.

Ve srovnání okresů vykazují vysoké hodnoty (≥ 50) případů v okresech: Praha (327), Hradec Králové (199), Náchod (135), Cheb (120), Trutnov (115), Karlovy Vary (100), Liberec (71), Ostrava-město (69), Opava (66), Brno-město (64), Pardubice (64), Rychnov nad Kněžnou (63), Sokolov (63), Děčín (55), Olomouc (52) a Praha-východ (51).

K půlnoci je evidováno 41 úmrtí, všechna jsou hlášena z nemocnic.

Včera bylo nově diagnostikováno 446 nových pacientů ve věku 65+ (17,6% celku) a dále 211 nových pacientů ve věku 75+ (8,3% celku).

Zátěž nemocnic: k půlnoci je ve srovnání s pracovními dny týdne nahlášeno významně snížené množství nových příjmů, což je běžný weekendový jev. Počet nově přijatých byl nahlášen ve výši cca 230 (z toho 154 ve věku 65+ a 93 ve věku 75+) a byl převýšen velkým množstvím propuštěných pacientů - registrujeme tak celkem 5 301 všech hospitalizovaných pacientů.

Celkový počet hospitalizací vlivem velkého množství propouštěných pacientů o weekendu běžně klesá, v následujících pracovních dnech dojde opět s vysokou pravděpodobností k nárůstu příjmů. Nemocniční data budou upřesněna v ranním hlášení z nemocnic.

S úctou L. Dušek

