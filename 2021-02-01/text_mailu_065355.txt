Vážené kolegyně a kolegové, dobrý den - v příloze prosím posílám souhrnné reporty s daty o očkování. Jednak stav distribucí (zdroj MZ ČR) a jednak přehledy o aplikovaných dávkách (zdroj centrální databáze ISIN).
Celkem bylo ke dni 31. 1. 2021 (20:00) vykázáno 268 617 provedených očkování. U 37 185 osob bylo očkování ukončeno aplikací druhé dávky. Denní přehled vykázaných počtů očkování s rozlišením jednotlivých krajů, přehled dle prioritních skupin a dle věkových kategorií očkovaných shrnují datové přílohy 2 - 3.
Očkování sleduje stanovené prioritní skupiny. Jsou očkování zdravotničtí pracovníci (51,0 % celku), pracovníci a klienti sociálních služeb (18,1 %), senioři 80+ (21,9 %).  K 31. 1. 2021 bylo vykázáno očkování u 77 867 osob ve věku 80+, což představuje cca 17,7 % všech osob této prioritní kategorie. Registraci provedlo 203 781 seniorů 80+, což je cca 46,2 %. Dalších 16 338 registrací představují zdravotníci, k očkování je nyní rezervováno celkem 81 079 osob.
S úctou L. Dušek

