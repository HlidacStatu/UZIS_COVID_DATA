Vážené kolegyně a kolegové, dobrý den – posílám prosím ranní hlášení z nemocnic, data uzavřená k půlnoci. V přílohách mailu souhrnné reporty včetně přehledu zátěže nemocnic po zařízeních a po krajích.

Celkové počty hospitalizovaných pacientů kolísají kolem hodnoty 7000, aktuálně je registrováno 7 049 hospitalizací. Včera bylo přijato 389 nových pacientů, jde o hodnotu nižší než je týdenní průměr, nicméně na neděli hodnotu nadprůměrnou. Během weekendu byly počty příjmů obecně nadprůměrné, byť byly z druhé strany balancovány i velkým počtem propuštěných pacientů - od pátku registrujeme téměř 1050 propuštění.

Velmi vysoká zátěž je stále hlášena z lůžek intenzivní péče, na JIP je nyní registrováno 1 431 pacientů, tyto počty se drží na vrcholných hodnotách minulého týdne. Vysoce intenzivní péči konzumují rovněž velké počty pacientů: 711 x UPV, 21 x ECMO.

  *   pacienti na intenzivní péči v těžké stavu tvoří 21 % všech hospitalizací, tento poměr zůstává stabilní a kolísá mezi 20 - 21%

Vzhledem k vysokému počtu nově nakažených potenciálně zranitelných skupin pacientů je pro tento týden až následujících 10 dní opět predikován vysoký počet denních příjmů, v pracovních dnech > 550.

Níže je prosím celkový souhrn hodnot v číslech

S úctou L. Dušek



Celkový souhrn situace v ČR:

  *   Celkem hospitalizovaných bylo včera 7 049.
  *   Hospitalizovaní tvoří 4,7 % z celkem pozitivních.
  *   Těžký průběh onemocnění a na JIP je hlášeno u 1 431 osob, 711x UPV, 21x ECMO.
  *   Podíl osob v těžkém stavu z celkového počtu hospitalizovaných je 21,4 %.
  *   Potvrzeno 73 úmrtí. Průměrný věk 76 let.


Nově přijatí a propuštění pacienti:

  *   Celkem 389 nových příjmů, průměrný věk 68 let, těžký stav je hlášen 40x, jinak převažuje stav střední (266).
  *   Nejvíce příjmů bylo v HMP (63), JHC (46) a STC (36).
  *   dne 26.2. bylo propuštěno 718 pacientů
  *   dne 27.2. bylo propuštěno 181 pacientů
  *   dne 28.2. bylo propuštěno 149 pacientů



Zátěž dle krajů a nemocnic:

  *   Nejvíce pacientů je v HMP (911-> z toho na JIP 222), v JMK (637 -> z toho na JIP 149) a PLK (559 -> z toho na JIP 99).
  *   UPV potřebuje nejvíce pacientů v HMP (260), JMK (159), STC (141).
  *   Fakultní nemocnice Plzeň (281), Fakultní Thomayerova nemocnice (208), FN Na Bulovce (199), Fakultní nemocnice Hradec Králové (195), Nem. Pardubického kraje, a.s., Pardubická nem. (194), Fakultní nemocnice Brno (165), Fakultní nemocnice v Motole (158), Krajská nemocnice Liberec, a.s. (148), Fakultní nemocnice Královské Vinohrady (146), KZ, a.s., Masarykova nem. Ústí n. L., o.z. (130), KZ, a.s., Nemocnice Most, o.z. (110), KKN a.s., Nemocnice Karlovy Vary (107), Oblastní nemocnice Náchod a.s. (104), Slezská nemocnice v Opavě, příspěvková organizace (104), Fakultní nemocnice U sv. Anny v Brně (103), Všeobecná fakultní nemocnice v Praze (100), Krajská nemocnice T. Bati, a. s. (99), Nemocnice Jindřichův Hradec, a.s. (97), Fakultní nemocnice Ostrava (93), Fakultní nemocnice Olomouc (92), Nemocnice Tábor, a.s. (92), Oblastní nemocnice Kolín, a.s. (90), Nemocnice České Budějovice, a.s. (88), Nemocnice Jablonec nad Nisou, p.o. (87), Nemocnice Břeclav, příspěvková organizace (83), NEMOS SOKOLOV s.r.o., Nemocnice Sokolov (77), Uherskohradišťská nemocnice a.s. (77), ÚVN - Vojenská fakultní nemocnice Praha (76), Nemocnice Vyškov, příspěvková organizace (76), Nemocnice Rudolfa a Stefanie Benešov, a.s. (73), Oblastní nemocnice Jičín a.s. (72), KZ, a.s., Nemocnice Teplice, o.z. (72), Oblastní nemocnice Příbram, a.s. (71).



Dostupné kapacity dle dispečinku IP:

  *   UPV - volná kapacita (669 lůžek), tj, 28,9 % celku, ECMO - volná kapacita (40 přístrojů), tj, 47,1 % celku.
  *   JIP lůžka včetně reprofilizace: volná kapacita 723
  *   Stand. lůžka s O2 včetně reprofilizace: volná kapacita 6 274



