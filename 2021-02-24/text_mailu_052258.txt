Vážené kolegyně a kolegové, dobrý den – posílám prosím nový report s včerejšími aktualizovanými daty z centrálního systému COVID19/ISIN, aktualizované trendy a přehled dle krajů.

Za včerejší den evidujeme v systému celkem 15 672 nových případů onemocnění COVID-19.  Jde o hodnotu vysokou, odrážející velký objem testů a samozřejmě prokazující růst sílícího šíření epidemie. Reprodukční číslo je na hodnotě 1,18 (95 % interval spolehlivosti 1,17 - 1,19) a tedy také zaznamenalo nárůst ve srovnání s předchozími dny. Sílící šíření britské mutace viru naplňuje předpoklady a otáčí růst epidemie k hodnotách R  > 1,2.

Největším problémem sílící epidemie je komunitní zásah potenciálně zranitelných skupin pacientů, který bohužel rovněž sílí (viz níže). Rostoucí počet nově nakažených seniorů a polymorbidních pacientů vede a povede k vysokým denním příjmům do nemocnic – tyto již dnes přesahují počet 600 denně.

Nadále přetrvává gradient rizika mezi regiony - vysoce rizikovou epidemickou zátěž registrují regiony KVK, KHK, PZK, PAK, LBK. Významně narůstá zátěž Středočeského kraje. Vysokou denní hodnotu vykázal kraj Ústecký.  Regiony Moravy a Slezska v týdenním průměru zatím nepřekračují průměrné denní nárůstu vyšší než 100/100tis. obyv., rostou ale denní přírůstky v Jihomoravském kraji. Detailní přehledy nárůstů dle krajů a okresů shrnují přílohy tohoto mailu.

Srovnání krajů dokumentuje následující tabulka

Název kraje

Počet (%)

Počet na 100 tis. obyv.

Průměrný denní nárůst za týden celkem na 100 tis. obyv.

Průměrný denní nárůst za týden ve věku 65+ na 100 tis. obyv. 65+

Středočeský kraj

2,565 (16.4 %)

185.2

123.2

76.6

Hlavní město Praha

1,995 (12.7 %)

150.6

96.5

65.8

Plzeňský kraj

1,538 (9.8 %)

260.7

159.4

104.8

Jihomoravský kraj

1,230 (7.8 %)

103.2

66.5

49.5

Moravskoslezský kraj

1,218 (7.8 %)

101.5

59.2

46.1

Ústecký kraj

1,134 (7.2 %)

138.1

97.1

72.4

Pardubický kraj

1,048 (6.7 %)

200.5

129.0

90.4

Karlovarský kraj

945 (6.0 %)

320.7

168.4

153.4

Královéhradecký kraj

925 (5.9 %)

167.7

153.0

106.2

Liberecký kraj

740 (4.7 %)

166.8

121.3

76.3

Jihočeský kraj

694 (4.4 %)

107.8

71.9

51.7

Olomoucký kraj

653 (4.2 %)

103.3

67.2

46.7

Kraj Vysočina

545 (3.5 %)

106.9

62.4

46.2

Zlínský kraj

422 (2.7 %)

72.4

45.3

33.6

Neznámo

20 (0.1 %)







Ve srovnání okresů, včetně Prahy, vykazují vysoké absolutní nárůsty počtu případů: Praha (1995), Plzeň-město (495), Sokolov (370), Ústí nad Orlicí (366), Pardubice (355), Karlovy Vary (353), Brno-město (350), Kladno (295), Ostrava-město (291), Hradec Králové (285), Praha-východ (281), Liberec (275), Opava (271), Olomouc (268), Benešov (255).

K půlnoci je evidováno 64 úmrtí, z toho je 63 hlášeno z nemocnic.

Včera bylo nově diagnostikováno 2 107 nových pacientů ve věku 65+ (13,4 % celku) a dále 847 nových pacientů ve věku 75+ (5,4 % celku).  Počty nově nakažených seniorů a potenciálně zranitelných pacientů kopírují v absolutních hodnotách rostoucí trend všech nově diagnostikovaných a rostou se všemi důsledky pro zátěž nemocnic.

Zátěž nemocnic: počet nově přijatých byl nahlášen ve výši> 570 (průběžná data: z toho 367 ve věku 65+ a 225 ve věku 75+) - registrujeme celkem 6 816 všech hospitalizovaných pacientů. Celkový počet pacientů narostl z důvodu vysokých příjmů.

Nemocniční data budou upřesněna v ranním hlášení z nemocnic.

S úctou L. Dušek

