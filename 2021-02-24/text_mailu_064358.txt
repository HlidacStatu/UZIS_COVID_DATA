Vážené kolegyně a kolegové, dobrý den – posílám prosím ranní hlášení z nemocnic, data uzavřená k půlnoci. V přílohách mailu souhrnné reporty včetně přehledu zátěže nemocnic po zařízeních a po krajích.

Pokračuje růst zátěže nemocniční péče, bohužel v souladu se sílícím šířením epidemie. Včera bylo nově k hospitalizaci přijato 635 pacientů. I když je vysoký i počet denně propouštěných osob, vysoké příjmy nekompenzuje a celková zátěž nemocnic narůstá. Aktuálně je registrováno 6 817 pacientů celkem. Vysoké denní příjmy, minimálně v počtech nad 500 až nad 550, je nutné očekávat i v dalších 10 dnech.

Bohužel narůstá i počet pacientů na intenzivní péči, na lůžkách JIP je nyní evidováno 1 326 hospitalizací, z toho 669 UPV a 26 ECMO. Nárůsty v tomto segmentu péče překračují ve všech nadprůměrně zatížených regionech hodnoty z podzimu 2020. Pacienti vyžadující intenzivní péči tvoří cca 20–21 % všech hospitalizovaných.

Níže je prosím celkový souhrn hodnot v číslech

S úctou L. Dušek



Celkový souhrn situace v ČR:

  *   Celkem hospitalizovaných bylo včera 6 817.
  *   Hospitalizovaní tvoří 5,4 % z celkem pozitivních.
  *   Těžký průběh onemocnění a na JIP je hlášeno u 1 326 osob, 669 UPV, 26x ECMO.
  *   Podíl osob v těžkém stavu z celkového počtu hospitalizovaných je 20,4 %.
  *   Potvrzeno 63 úmrtí. Průměrný věk 75 let.



Nově přijatí a propuštění pacienti:

  *   Celkem 635 nových příjmů, průměrný věk 68 let, těžký stav je hlášen 46x, jinak převažuje stav střední (375).
  *   Nejvíce příjmů bylo v HMP (93), MSK (83) a ULK (70).
  *   23.2. bylo propuštěno 432 pacientů



Zátěž dle krajů a nemocnic:

  *   Nejvíce pacientů je v HMP (981-> z toho na JIP 239), v JMK (719 -> z toho na JIP 149) a STC (646 -> z toho na JIP 135).
  *   UPV potřebuje nejvíce pacientů v HMP (108), JMK (80), HKK (68).
  *   Nejvíce pacientů je v nemocnicích (>70): Fakultní nemocnice Plzeň (267), Nem. Pardubického kraje, a.s., Pardubická nem. (206), FN Na Bulovce (205), Fakultní nemocnice Hradec Králové (195), Fakultní Thomayerova nemocnice (165), Fakultní nemocnice v Motole (153), Fakultní nemocnice Královské Vinohrady (142), Fakultní nemocnice Brno (140), Krajská nemocnice Liberec, a.s. (130), KZ, a.s., Masarykova nem. Ústí n. L., o.z. (116), Oblastní nemocnice Náchod a.s. (107), Krajská nemocnice T. Bati, a. s. (99), Fakultní nemocnice Ostrava (94), KZ, a.s., Nemocnice Most, o.z. (93), Slezská nemocnice v Opavě, příspěvková organizace (93), Fakultní nemocnice U sv. Anny v Brně (92), KKN a.s., Nemocnice Karlovy Vary (91), Všeobecná fakultní nemocnice v Praze (90), Fakultní nemocnice Olomouc (89), Nemocnice České Budějovice, a.s. (88), Nemocnice Tábor, a.s. (86), Oblastní nemocnice Kolín, a.s. (82), Nemocnice Jindřichův Hradec, a.s. (82), Nemocnice Břeclav, příspěvková organizace (80), Oblastní nemocnice Kladno,a.s. (79), KZ, a.s., Nemocnice Teplice, o.z. (75), Nemocnice ve Frýdku-Místku, příspěvková organizace (74), ÚVN - Vojenská fakultní nemocnice Praha (74), Nemocnice Vyškov, příspěvková organizace (72).



Dostupné kapacity dle dispečinku IP:

  *   UPV - volná kapacita (709 lůžek), tj. 30,8 % celku, ECMO - volná kapacita (36 přístrojů), tj. 42,9% celku.

  *   JIP lůžka včetně reprofilizace: volná kapacita 752.
  *   Stand. lůžka s O2 včetně reprofilizace: volná kapacita 6 019.



