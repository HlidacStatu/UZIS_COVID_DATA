Vážené kolegyně a kolegové, dobrý den - posílám prosím v přílohách souhrnnou prezentaci stručně popisující stav epidemie a zejména vývoj zdravotních dopadů a zátěž nemocnic.

V přílohách naleznete

  *   souhrnnou prezentaci s přehledem aktuálních trendů v hlavních indikátorech a rizikových ukazatelích
  *   Přílohu 1 - krátkodobé projekce vývoje zátěže v čR a po jednotlivých krajích 3
  *   Přílohu 2 - kvantifikaci populačních skupin dle očkování, vymezení neočkovaných a nechráněných skupin dle věkových kategorií
  *   aktualizované soubory pravidelně generované pro krajskou koordinaci intenzivní péče
     *   soubor KKIP01 mapující rizikovou strukturu současné prevalence aktivních nákaz, počty nově nakažených potenciálně zranitelných osob a riziko budoucích hospitalizací
     *   soubory KKIP02 - 03 - graficky zpracovaný časový vývoj zátěže hospitalizací celkem a na JIP, pro ČR i všechny kraje

Z vývoje všech indikátorů nadále vyplývá jednoznačný závěr – šíření nákazy zpomaluje, klesá zátěž ve všech věkových kategoriích v populaci, a to včetně potenciálně zranitelných a seniorních skupin. Klesající zátěží není myšlen jen počet nově potvrzených případů (ten je samozřejmě odvislý od celkového počtu realizovaných testů), klesají ale i všechny relativní a standardizované ukazatele. Klesá počet diagnosticky a klinicky indikovaných testů, počet symptomatických záchytů nákazy u zranitelných osob a zejména se rizikově nevyvíjejí klíčové ukazatele zátěže nemocnic (počty a podíl hospitalizovaných s těžkých průběhem v den diagnózy nebo krátce po diagnóze COVID-19).

Trendy popsané o weekendu ke konci února se potvrzují i v prvních březnových dnech.

Zátěž začala viditelněji klesat i mezi potenciálně zranitelnými skupinami obyvatel, ačkoli si zde stále udržují indikované testy relativně vysokou relativní pozitivitu.

Soubor KKIP01 "risk mapping" ukazuje na dosud se potvrzující očekávatelný pokles počtu hospitalizovaných pacientů. V následujících cca 7 - 10 dnech klesnou celkové denní příjmy do nemocnic významně pod průměr 200. V aktivní prevalenci nákaz registrujeme cca 3 700 nově nakažených potenciálně zranitelných osob, které nejsou nijak chráněny očkováním (před 5 dny to bylo 4 300) - lze tedy očekávat i trvající příjmy na lůžka JIP, a to v denním průměru cca + 30.

Konkrétně zátěž nemocnic v uplynulých 7 dnech shrnují tyto hodnoty:

  *   průměrně bylo do nemocnic denně přijímáno 328 pacientů s COVID-19, z toho průměrně denně 39 na JIP
  *   nejvyšší počet hospitalizovaných byl v uplynulých dnech registrován na úrovni 3 348 - z toho 314 na JIP
  *   nejvyšší počty pacientů na nejintenzivnější léčbě UPV/ECMO dosahovaly 109

Soubory KKIP02 a KKIP03 potvrzují, že pokles počtu hospitalizovaných pacientů se týká všech regionů, v žádném kraji neregistrujeme rizikový vývoj či eskalaci zátěže. Pacientů s COVID-19 obsazují cca 9% celkové kapacity lůžek JIP.

  *   týdenní pokles počtu hospitalizací činí cca 20%
  *   nejvíce zatížené regiony, ve kterých počty hospitalizací stále dosahují výše dané rizikovějšími modely predikcí, jsou následující: Plzeňský, Karlovarský, Královéhradecký, Pardubický a Jihomoravský; i v těchto regionech ale zátěž v současnosti klesá

S úctou L. Dušek







