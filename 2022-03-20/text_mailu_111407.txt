Vážené kolegyně a kolegové, dobrý den - posílám prosím týdenní souhrn vývoje hlavních ukazatelů stavu epidemie a vývoj rizikových faktorů + přehled aktuální zátěže nemocnic v celé ČR a po krajích

V přílohách prosím naleznete

  *   prezentaci shrnující hlavní ukazatele a rizikové faktory + jejich aktualizovaný časový vývoj
  *   prezentaci s mezinárodním srovnáním hlavních ukazatelů dle nové aktualizace dat ECDC
  *   soubory shrnující zátěž nemocnic po krajích - reporty pro krajské koordinátory IP (KKIP01 - KKIP03)
  *   datové přílohy shrnující hlavní ukazatele epidemie po okresech a krajích - exportováno i s časovým vývojem

Níže velmi stručně komentuji hlavní výstupy z přiložených prezentací.

Vývoj populační zátěže a mezinárodní srovnání

Celková virová nálož v populaci zůstává stabilní, pokles se definitivně zastavil a počty nových případů oscilují kolem hranice 500/100 tis. za týden. Týdně je tak nově diagnostikováno cca 54 000 případů. Hodnota R je již více než týden rovna 1.

Zatím se vývoj neobrací k významnému růstu, čímž začíná být česká populace až výjimkou, pokud srovnáme vývoj v okolních zemích.  - jejich národní reporty jednoznačně potvrzují že zastavení poklesu anebo návrat k růstu šíření nákazy jednoznačně souvisí se subvariantou BA.2/BA.3 - řada zemí EU reportuje až extrémní nárůsty počtu nakažených a sílí obavy jejich expertů z možného zdravotního dopadu. Některé země uvádějí až extrémní relativní pozitivitu testů (> 60%) - viz přiložené mezinárodní srovnání, některé zajímavé odkazy uvádím dále zde:


COVID-19 vaccine surveillance report - week 11 (publishing.service.gov.uk)<https://assets.publishing.service.gov.uk/government/uploads/system/uploads/attachment_data/file/1061532/Vaccine_surveillance_report_-_week_11.pdf>



Coronavirus (COVID-19) latest insights - Office for National Statistics (ons.gov.uk)<https://www.ons.gov.uk/peoplepopulationandcommunity/healthandsocialcare/conditionsanddiseases/articles/coronaviruscovid19/latestinsights#cis>


https://corona-ampel.gv.at/corona-kommission/empfehlungen-der-corona-kommission/


Comparative analysis of the risks of hospitalisation and death associated with SARS-CoV-2 omicron (B.1.1.529) and delta (B.1.617.2) variants in England: a cohort study - The Lancet<https://www.thelancet.com/journals/lancet/article/PIIS0140-6736(22)00462-7/fulltext>


<https://www.thelancet.com/journals/lancet/article/PIIS0140-6736(22)00152-0/fulltext>



Mezinárodní data i recenzované studie jednoznačně potvrzují i zjištění z našich dat o ochranném efektu vakcinace. Ačkoli OE proti nákaze samotné s časem od vakcinace stále klesá, ochrana proti těžkému průběhu nemoci je trvalejší a VELMI významná. - viz přiložený přehled indikátorů, kde dokládáme u věkové kategorie 65+ ochranný efekt proti těžkému průběhu nákazy stále téměř 90% - a tento se evidentně drží i při nástupu nakažlivějších subvariant Omikronu.
Duration of effectiveness of vaccines against SARS-CoV-2 infection and COVID-19 disease: results of a systematic review and meta-regression - The Lancet<https://www.thelancet.com/journals/lancet/article/PIIS0140-6736(22)00152-0/fulltext>

Epidemiologická situace je ale celkově velmi nestabilní a při srovnání s vývojem např. v Rakousku nebo Německu nemůžeme pro nadcházející týdny vyloučit obrat epidemie k dalšímu růstu; v populaci se při dané stagnaci stále udržuje vysoká prevalence aktivních nákaz, stále je vysoká pravděpodobnost nákazy v komunitním číření i při běžných každodenních aktivitách. Stagnace zátěže je patrná ve všech věkových kategoriích a populačních třídách dle rizika, včetně seniorní populace. Ve věkové kategorii 65+ se 7denní záchyty nákazy stále drží nad 400/100 tis. obyvatel a relativní pozitivita indikovaných testů nad 30% -> denně je průměrně diagnostikováno více než 250 - 300 potenciálně zranitelných osob, které nejsou nijak imunitně chráněny, nejsou očkovány - tyto nákazy stále představují téměř 3/4 nejtěžších onemocnění léčených na jednotkách JIP (UPV/ECMO).

Denní hodnocení trendů je mezi týdny dobře srovnatelné, počet prováděných testů i struktura testovaných jsou poměrně stabilizované. Denní počty se v pracovních dnech ustálily na cca 25tis. PCR testů a cca 7 - 8 tis. AG testů.
Počet provedených (nahlášených) testů
Za 18. 03. 2022
Počet otestovaných osob
Za 17. 03. 2022
Počet otestovaných osob
PCR testů
23 938

24 930

Antigenní (Ag) testy
5 933
29 153
6 676
30 927

Diagnostické a klinické indikace testů tvoří dlouhodobě cca 35% celkového objemu, epidemiologické indikace potom necelou čtvrtinu. Ani při současném zastavení poklesu zátěže nenarůstají počty testů z klinické a diagnostické indikace, což je jeden z nepřímých důkazů, že se zatím nezhoršují zdravotní dopadu nákazy. Podíl symptomatických nákaz dlouhodobě osciluje mezi 45% - 50%.

Relativní pozitivita testů se stále drží na velmi vysokých hodnotách, což je silný indikátor vysoké prevalence aktivních nákaz.
Relativní pozitivita testů dle indikace testu
Za 18. 03. 2022
Za 17. 03. 2022
7denní průměr k 18. 03. 2022
Diagnostická indikace
38,2%
36,1%
36,2%
Epidemiologická indikace
25,4%
22,6%
23,3%
Preventivní a plošné testování
24,0%
19,6%
21,6%


Vývoj dle hodnocených ukazatelů a potenciálních rizikových faktorů

Viz též přiložená prezentace.

  *   Vývoj všech hodnocených ukazatelů ukazuje buď stabilizaci nebo mírný pokles rizika, u žádného z klíčových ukazatelů není patrný obrat k růstu nebo eskalaci rizika
  *   To platí zejména o vývoj hospitalizací a těžkých průběhů po vakcinaci = nenastává rizikové prolamování postvakcinační ochrany, ochranný efekt vakcinace je stále silný
  *   Nerostou počty hospitalizací, těžkých průběhů nákazy
  *   Nerostou příjmy na JIP v den zjištěné pozitivity
  *   atd. ..

Vývoj zátěže nemocnic

Soubory KKIP01 - KKIP03 v příloze mailu ukazují, že zdravotní dopad do nemocnic není rizikový, z dlouhodobého hlediska počty hospitalizovaných spíše pomalu klesají. Aktuálně počty kolísají kolem hodnoty 2000 - 2200 (celkové počty hospitalizací) a cca 180 - 220  (lůžka JIP). Nízká zátěž nemocnic je hlášena za všech regionů.

Soubor KKIP01 "risk mapping" v poslední aktualizaci stále ukazuje potenciálně rizikovou strukturu prevalence aktivních nákaz; je evidentní, že nákaza se významně šíří i ve zranitelných a seniorních populačních skupinách

  *   za posledních 14 dní evidujeme více než 16 500 nákaz u osob ve věku 65+ a více než 7 000 nákaz v populaci 75+ - tyto skupiny jsou ale významně proočkovány, a proto je předpokládaná zátěž nemocnic významně nižší, než by byla bez vakcinační ochrany -> za posledních 14 dní byla ale nákaza prokázána u 2 800 seniorů bez jakékoli imunitní ochrany a z této kohorty se následně generuje > 70% nejtěžších průběhů nemoci v nemocnicích
  *   při započítání různé hladiny rizika u očkovaných a neočkovaných osob lze pro dalších cca 10 dní predikovat celkové příjmy do nemocnic na úrovni 200 - 250 (ve vrcholných dnech týdne až 300) pacientů denně, z toho cca 25 příjmy na JIP -> tuto zátěž potvrzují i data z uplynulých pracovních dní - viz zde:

Zátěž nemocnic v posledních dnech lze shrnout takto:

  *   celkové počty příjmů vystoupaly 14.3. na 373 a 15.3. na 348, dlouhodobý průměr se tedy stále drží nad 250
  *   na JIP je průměrně přijímáno denně 27 pacientů, opět je to počet stabilní již více než 10 dní
  *   v posledních dnech byl největší počet léčených na JIP nahlášen v pondělí 14.3.: 198 pacientů
  *   na UPV/ECMO je dlouhodobě léčeno méně než 70 pacientů.

Soubory KKIP02 - KKIP03 ukazují, že vývoj zátěže nemocnic je stabilizovaný ve všech regionech ČR, nikde není hlášena riziková eskalace nebo významný návrat k růstu zátěže. Situace je nicméně velmi nestabilní, vzhledem k výše popisované vysoké prevalenci aktivních nákaz v populaci.

Přeji prosím všem krásnou neděli

S úctou

L. Dušek








