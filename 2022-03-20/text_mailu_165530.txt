Vážené kolegyně a kolegové, dobrý den – posílám prosím aktualizovaný souhrn o stavu nákaz v sociálních zařízeních + přehled očkování a nákaz u zdravotnických pracovníků.

Soubor "Analyza_soc_sluzby_ohniska" - aktualizace k 19.3. 2022
Prezentace je vytvořena ze dvou zdrojů dat, které se nezávisle na sobě doplňují a také potvrzují:
1) šetření KHS hlásících ohniska nákazy a výsledky epidemiologických šetření
2) k tomu nezávislé přímé zadávání nákaz od pobytových sociálních zařízení (zadávané přímo přes vybudovaný datový most do modulu ISIN).

CELKOVÝ ZÁVĚR - situace v březnu:
Počty hlášených nákaz v březnu 2022 ve srovnání s lednem a únorem významně poklesly. Pozitivní zprávou je, že i v sociálních zařízeních pozorujeme zásadní ochranný efekt očkování – počty nakažených klientů těchto zařízení, kteří potřebují hospitalizační péči nerostou a zůstávají v jednotkách denně (nad celou ČR je dlouhodobý průměr cca 5 takových případů denně).

Dle hlášení KHS

  *   Za leden 2022 bylo nahlášeno 33 událostí s 721 nakaženými
  *   Za únor 2022 bylo nahlášeno 77 událostí se 1 858 nakaženými
  *   Za březen bylo dosud nahlášeno 20 ohnisek s 367 nakaženými

Individuální hlášení poskytovatelů nezávisle potvrzují závěry epidemiologických šetření KHS.

  *   V lednu bylo nahlášeno 1039 případů nákazy personálu a 436 klientů, z nichž 29 zemřelo.
  *   V únoru bylo nahlášeno 1480 případů nákazy personálu a 1076 případů nákazy klientů, z nichž 67 zemřelo.
  *   V březnu bylo dosud nahlášeno 400 případů nákazy personálu a 349 případů nákazy klientů, z nichž 36 zemřelo.

Rovněž individuální hlášení poskytovatelů potvrzují silný ochranný efekt vakcinace proti těžkému průběhu nákazy.
Na vývoji nákaz s sociálních zařízeních tedy zatím není patrná stagnace při vysoké prevalenci, kterou pozorujeme na celkové populaci.


:::::::::::::::::::::::::::::::::::::::::::::::::::::::::::::::::::::::::::::::::::::::::::::::::::::::::::::::::::::::::::::::

Soubor "ZP_nakazy a vakcinace" - aktualizace k 19.3. 2022 + příloha denní data o nákazách ZP v MS Excel

DATA O PROOČKOVANOSTI JSOU V TOMTO SHRNUTÍ TÉMĚŘ NEMĚNNÁ  - PROOČKOVANOST ZP JIŽ DÁLE VÝZNAMNĚ NEROSTE.

  *   Aplikovaných dávek očkování již přibývá velmi málo, proočkovanost se v posledních týdnech nemění
  *   Celková proočkovanost ZP dosahuje 83,8 % (jen ZP skutečně aktivní ve zdravotnictví).
  *   U aktuálně aktivně působících zdravotnických pracovníků má alespoň 1. dávku vakcinace cca 88 % lékařů, cca 84 % sesterských povolání a cca 81 % ostatních zdravotnických povolání (hodnoty zůstávají cca stejné jako na konci roku 2021).

VÝVOJ NÁKAZ U ZP SLEDUJE CELOPOPULAČNÍ TRENDY, AKTUÁLNĚ REGISTRUJEME ZASTAVENÍ KLESAJÍCÍHO TRENDU Z ÚNORA.  -> populace ZP v tomto trendu kopíruje vývoj v celkové populaci. Podobně jako v celé populaci zde registrujeme stagnaci počtu nakažených, zatím ale žádný obrat k rizikovému růstu.

  *   Aktuálně je denně nově diagnostikováno jako COVID+ (7denní průměr) 44 lékařů, 100 sester a 95 ostatních NLZP.
  *   Denně tak průměrně přibývá cca 369 nově nakažených ZP (před 7 dny do bylo cca 244)
     *   Prevalence nakažených: cca 432 lékařů, 1 028 sester a 938 NLZP (celkem 2 398 všech NLZP)

S úctou

L. Dušek



