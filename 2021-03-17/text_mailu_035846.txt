Vážené kolegyně a kolegové, dobrý den – posílám prosím nový report s včerejšími aktualizovanými daty z centrálního systému COVID19/ISIN, aktualizované trendy a přehled dle krajů

Za včerejší den evidujeme v systému celkem 13 934 nových případů onemocnění COVID-19. Jde o úterní počet záchytů, který obvykle bývá nejvyšší z daného pracovního týdne (minulé úterý byl počet 15 347, stávající hodnota je tedy o cca 9–10% nižší. Hodnota reprodukčního čísla zůstává pod hranicí 1, aktuálně je rovna 0,97.

Na vyšších počtech zachycených pozitivních případů se v tomto týdnu již částečně podílí velmi masivní plošné testování ve firmách a podnicích. Denně je vykazováno průměrně více než 120 000 AG testů. Za 16.3. ještě nejsou všechny testy dohlášeny. Jako příklad uvádím tedy uzavřená data 15.3., kdy bylo provedeno a dohlášeno 32 894 testů PCR a 151 388 antigenních testů, a to u 163 248 unikátních testovaných osob. AG testy se nyní průměrně podílejí na pozitivních záchytech z více než 22 - 23 %.

Absolutní počet nově potvrzených případů není samozřejmě jediným ukazatelem rizikovosti vývoje – velmi důležitým prediktorem zdravotního dopadu a zátěže nemocnic je počet nově denně diagnostikovaných potenciálně zranitelných pacientů. A tato hodnota je bohužel stále velmi rizikově vysoká:

  *   Včera bylo nově diagnostikováno 2 039 nových pacientů ve věku 65+ (14,6 % celku) a dále 763 nových pacientů ve věku 75+ (5,5 % celku). V těchto potenciálně rizikových záchytech se bohužel nic nezměnilo, podíl nově potvrzených případů ve věku 65+ zůstává vysoký, a musíme i pro další dny bohužel predikovat vysoké příjmy nových pacientů nemocnicích.

Srovnání krajů dokumentuje následující tabulka
SUMARIZACE VÝVOJE V KRAJÍCH

Název kraje
Počet (%)
Počet na 100 tis. obyv.
Průměrný denní nárůst za týden celkem na 100 tis. obyv.
Průměrný denní nárůst za týden ve věku 65+ na 100 tis. obyv. 65+
Středočeský kraj
2,298 (16.5 %)
165.9
124.9
91.2
Jihomoravský kraj
1,454 (10.4 %)
122.0
82.4
61.7
Hlavní město Praha
1,445 (10.4 %)
109.1
87.7
71.3
Ústecký kraj
1,231 (8.8 %)
149.9
123.3
93.4
Jihočeský kraj
1,127 (8.1 %)
175.0
122.1
87.1
Plzeňský kraj
1,069 (7.7 %)
181.2
131.3
93.0
Moravskoslezský kraj
1,054 (7.6 %)
87.8
70.6
52.4
Pardubický kraj
826 (5.9 %)
158.0
128.2
90.6
Liberecký kraj
737 (5.3 %)
166.1
145.1
105.7
Kraj Vysočina
690 (5.0 %)
135.3
98.2
66.2
Olomoucký kraj
683 (4.9 %)
108.1
89.3
67.2
Zlínský kraj
548 (3.9 %)
94.1
67.3
50.5
Královéhradecký kraj
493 (3.5 %)
89.4
90.8
62.6
Karlovarský kraj
251 (1.8 %)
85.2
69.4
59.3
Neznámo
28 (0.2 %)




Vysoké týdenní průměry záchytů stále registrujeme v krajích Libereckém, Ústeckém, Pardubickém, Plzeňském a nad hodnotu 120 průměrných denních případů na 100 tis. obyv. se nyní dostal i kraj Jihočeský a Středočeský. Absolutní nárůst nad 1000 nově potvrzených případů je registrován v 7 krajích, nejvyšší hodnota je zaznamenána ve Středočeském kraji (+ 2 298).

Ve srovnání okresů, včetně Prahy, vykazují vysoké absolutní nárůsty počtu případů: Praha (1445), Plzeň-město (396), Brno-město (383), České Budějovice (293), Brno-venkov (284), Kladno (279), Olomouc (279), Mladá Boleslav (275), Pardubice (257), Ostrava-město (252), Kolín (246), Liberec (245), Ústí nad Orlicí (233), Teplice (230), Praha-východ (225).

K půlnoci je evidováno 114 úmrtí, z toho 113 hlášeno z nemocnic.

Zátěž nemocnic: počet nově přijatých byl nahlášen ve výši vyšší než 605 pacientů (průběžná data: z toho 376 ve věku 65+ a 208 ve věku 75+) - registrujeme celkem 9 006 všech hospitalizovaných pacientů.

Ve shodě s predikcemi zátěž nemocnic stagnuje na enormní zátěži a stále mírně narůstá, počty pacientů na JIP jistě v ranním doplněném hlášení významně překročí 1 800.

Nemocniční data budou upřesněna v ranním hlášení z nemocnic.

S úctou L. Dušek

