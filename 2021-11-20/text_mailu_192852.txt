Vážení kolegové, dobrý den – posílám prosím aktualizovanou souhrnnou prezentaci ke stavu vakcinace, která zachytává stav ke konci pracovní části tohoto týdne. Ve většině slidů je kladen důraz na srovnání situace v krajích.

Data ukazují pokračující rostoucí počet registrací a celkově zvýšený zájem o vakcinaci.

  *   celkem bylo za listopad k 18.11. aplikováno 673 548 dávek, z toho je 55,1% dávka posilující - roste tedy i zájem o primovakcinace. -> první dávku u dvou-dávkového schématu absolvovalo 172 113 osob (25,6% všech dávek) a jednodávkovou vakcínu si vzalo 66 814 osob (9,9%)
  *   pokud jde o všechny primovakcinace, pak celkový součet dávek podaných za listopad do 18.11. byl cca 239tis (pro srovnání: za celý říjen to bylo 144 839 dávek) - viz slidy č. 9 - 10 v prezentaci

Stav registrací od 10.11. ukazuje tato tabulka (viz též přiložený excel):
Registrace očkování
Datum   12-15 let       > 16 let
10.11.2021      1 044   12 978
11.11.2021      1 254   13 580
12.11.2021      935     11 071
13.11.2021      602     6 550
14.11.2021      1 137   9 274
15.11.2021      1 356   13 993
16.11.2021      1 022   10 117
17.11.2021      2 441   18 195
18.11.2021      2 352   22 637
19.11.2021      1 242   16 061

Mírně roste proočkovanost ve více věkových kategoriích, alespoň první dávku má nyní např.:

  *   kategorie 35 - 39 let: 59,5%
  *   kategorie 30 - 34 let: 56,3%
  *   kategorie 16 - 29 let: 58,7%
  *   kategorie 12 - 15 let: 39,4%
  *   nejvyšší podíl s alespoň 1 dávkou má kategorie 70 - 79 let: 87,1%

V mezi-týdenním srovnání narůstá proočkovanost v mladších věkových kategoriích dospělých cca o 1 - 1,5%

Očkování má dokončeno:

  *   82,2% osob ve věku 60+
  *   84,0% osob ve věku 65+
  *   68,7 % osob ve věku 18+
  *   68,4% osob ve věku 16+
  *   34,0% osob ve věku 12 - 15 let

Očkování posilující dávkou pokračuje a zesiluje, od minulého týdne narostl podíl osob s třetí dávkou (na 50% z těch, kteří na ni mají nárok; z věkové skupiny 60+ až na 56,5%)  (viz slidy 4 až 8 v prezentaci)

  *   k 18.11. bylo aplikováno 589 258 těchto dávek: narostl tak i podíl takto očkovaných z těch, kteří mají na posilující dávku nárok dle časového odstupu od vakcinace na počátku roku 2021 - aktuálně 3. dávku dostalo 50% dosud oslovených (před týdnem to bylo 42,8%)
  *   největší podíl z pozvaných, kteří si již dali posilující dávku, vykazuje Praha (58,7%), nejnižší naopak Zlínský kraj (44,7%)
  *   u věkové kategorie 60+ má nárok na posilující dávku cca 787 tis. osob a dosud ji absolvovalo 56,5% z nich (před týdnem to bylo cca 48%)
  *   senioři ve věku 60+ tvoří 75,5% ze všech osob s dosud aplikovanou posilující dávkou

Týdně postupně (byť relativně pomalu) klesá počet seniorů, kteří nejsou chráněni vakcinací a ani nemají záznam o prodělání nemoci:

  *   u věkové kategorie 60+ je to nyní cca 371,5 tis. osob (méně o cca 10 - 11 tisíc proti situaci před týdnem)
  *   u věkové kategorie 65+ je to nyní cca 254 tis. osob (méně o cca 10 tisíc proti situaci před týdnem)

S úctou L. Dušek

