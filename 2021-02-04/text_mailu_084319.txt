Vážené kolegyně a kolegové, dobrý den - posílám prosím souhrnné reporty o vakcinacích. Dle podkladů z MZ byly aktualizovány i reporty 01A a 01B popisující distribuci dávek vakcín po regionech.

Přikládám prosím i krátkou prezentaci s hodnotami k 2.2. - jde jen o provozní přehled, dávky jsou v prezentaci členěny dle krajů jako dle místa podání. Cílem je ukázat rozložení a časový vývoj očkování dle místa aplikace. Připravili jsme již mapping dle místa bydliště očkovaného, a tedy od příštího týdne bude možné sledovat i kvantitativní ukazatele proočkovanosti populace dle příslušnosti ke krajům. Dosavadní převis dávek aplikovaných v Praze jde z velké části i na očkování obyvatel jiných regionů, zejména Středočeského kraje.


Celkem bylo ke dni 3. 2. 2021 (20:00) vykázáno 310 340 provedených očkování. U 65 916 osob bylo očkování ukončeno aplikací druhé dávky. Denní přehled vykázaných počtů očkování s rozlišením jednotlivých krajů, přehled dle prioritních skupin a dle věkových kategorií očkovaných shrnují datové přílohy 2 - 3.

Očkování sleduje stanovené prioritní skupiny. Jsou očkování zdravotničtí pracovníci (51,6 % celku), pracovníci a klienti sociálních služeb (17,5 %), senioři 80+ (21,3 %).  K 3. 2. 2021 bylo vykázáno očkování u 84 059 osob ve věku 80+, což představuje cca 19,1 % všech osob této prioritní kategorie. Registraci provedlo 208 429 seniorů 80+, což je cca 47,3 %. Dalších 18 285 registrací představují zdravotníci, k očkování je nyní rezervováno celkem 85 036 osob.

S úctou L. Dušek

