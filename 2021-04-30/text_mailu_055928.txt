Vážené kolegyně a kolegové, dobrý den – posílám prosím nový report s včerejšími aktualizovanými daty z centrálního systému COVID19/ISIN, aktualizované trendy a přehled dle regionů.

V přílohách najdete prosím nový report – zjednodušený přehled počtu nově potvrzených případů na 100tis. obyvatel - v trendu od 1.4. pro celou ČR a jednotlivé regiony. Je denně aktualizováno.

Za včerejší den evidujeme v systému celkem 2 216 nových případů onemocnění COVID-19. Počty nově potvrzených případů postupně ke konci týdne dále klesají, průměrný denní počet tento týden bude mírně vyšší než 2000. Pokles je patrní i v mezi-týdenním srovnání – ve srovnání týdnů jde o cca 20% redukci. Pro srovnání – hodnota ze čtvrtka minulého týdne byla 2 628 a z pátku 2 600.

Hodnota reprodukčního čísla je 0,89 (7denní časové okno). Hodnota R pro 14denní časové okno je 0,87.

Včera bylo nově diagnostikováno 303 nových pacientů ve věku 65+ (13,7 % celku) a dále 92 nových pacientů ve věku 75+ (4,1 % celku).

Počty nově nakažených pacientů ze seniorních věkových skupin postupně významně klesají - zejména ve vyšších věkových skupinách, kde se již projevuje efekt postupující vakcinace. Podíl nově nakažených osob ve věku 75+ se již drží pod 5% z celkového počtu nakažených.

Srovnání krajů dokumentuje následující tabulka
KÓD
NUTS3   Název kraje     Zkratka
NUTS3   Nárůst za 7 dní
na 100 000 obyvatel     Nárůst COVDI19
7 dní zpětně    Nové případy 29. 04.
CZ010   Hlavní město Praha      PHA     110,4   1 462   234
CZ020   Středočeský kraj        STC     120,9   1 675   226
CZ031   Jihočeský kraj  JHC     204,5   1 317   232
CZ032   Plzeňský kraj   PLK     95,6    564     65
CZ041   Karlovarský kraj        KVK     51,9    153     8
CZ042   Ústecký kraj    ULK     177,4   1 456   215
CZ051   Liberecký kraj  LBK     115,4   512     74
CZ052   Královéhradecký kraj    HKK     57,1    315     62
CZ053   Pardubický kraj PAK     121,3   634     89
CZ063   Kraj Vysočina   VYS     187,3   955     211
CZ064   Jihomoravský kraj       JMK     143,3   1 708   232
CZ071   Olomoucký kraj  OLK     177,1   1 119   138
CZ072   Zlínský kraj    ZLK     224,0   1 305   199
CZ080   Moravskoslezský kraj    MSK     170,6   2 048   226
CZ088   Neurčeno                        9       1
CZ099   Cizinci bez pobytu v ČR                 19      4
CZ      Česká republika ČR      142,6   15 251  2 216


Celkový 7denní počet nově potvrzených případů klesl na 142,6 /100tis. obyvatel a klesá denně (včerejší hodnota byla mírně vyšší než 146).

Nejnižší hodnoty opět vykazují kraje KVK a HKK, pod hranicí 7denních počtů potvrzených případů pod 100/100tis se rovněž drží a dále klesá kraj Plzeňský. Klesající trend blízký zmíněné hranici je patrný v LBK a HMP. Vysoké hodnoty stále registrujeme v kraji Zlínském, i zde ale s klesajícím trendem.

K půlnoci evidováno 15 úmrtí, všechna jsou hlášena z nemocnic.

Zátěž nemocnic: počet nově přijatých byl nahlášen ve výši cca 176 pacientů (průběžná data: z toho 90 ve věku 65+ a 32 ve věku 75+). Celkem nyní registrujeme 2 782 všech hospitalizovaných pacientů,

  *   Tyto hodnoty opět svědčí o dalším poklesu zátěže nemocnic. Dle prediktivních modelů klesne celkový počet pacientů tento týden významně pod 3 000.
  *   Počty denně propuštěných pacientů převyšují denní příjmy

Dlouhodobější pokles ve srovnání s průměrem minulého týdne evidujeme i z jednotek intenzivní péče – zde aktuálně registrujeme cca 631 pacientů na JIP.

Data o hospitalizacích budou upřesněna v ranním hlášení z nemocnic.

S úctou L. Dušek

