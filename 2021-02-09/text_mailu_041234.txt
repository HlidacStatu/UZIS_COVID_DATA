Vážené kolegyně a kolegové, dobrý den - posílám prosím nový report s včerejšími aktualizovanými daty z centrálního systému COVID19/ISIN, aktualizované trendy a přehled dle krajů.

Za včerejší den evidujeme v systému celkem 7 663 nových případů onemocnění COVID-19. Nová hodnota pracovního týdne není tedy statisticky významně vyšší než průměr týdne minulého a ukazuje na stagnaci vývoje. Hodnota reprodukčního čísla dle odhadu EpiEstim je 1,04, tedy stejná jako včera.

Pro další vývoj bude určující vývoj hodnot z dalších pracovních dnů, kde lze předpokládat opět velký objem testů.
Vývoj v uplynulém týdnu nevedl k nárůstu relativní pozitivity testů v žádné z indikačních kategorií, - což dokládají souhrnná data v následující tabulce:
Relativní pozitivita testů dle indikace testu
Za 7.2.
7denní průměr
Diagnostická indikace
27,7%
27,8%
Epidemiologická indikace
19,1%
19,1%
Preventivní a plošné testování
1,8%
2,2%


Srovnání denních nárůstů v jednotlivých regionech shrnuje následující tabulka:

Název kraje

Počet

%

Počet na 100 tis. obyv.

Průměrný denní nárůst za týden celkem na 100 tis. obyv.

/ skupina 65+ na 100 tis. obyv. 65+

Středočeský kraj

1,223

16.0 %

88.3

78.0 / 64.2

Hlavní město Praha

1,151

15.0 %

86.9

64.5 / 53.1

Královéhradecký kraj

718

9.4 %

130.2

147.3 / 116.4

Jihomoravský kraj

630

8.2 %

52.9

48.7 / 36.3

Plzeňský kraj

612

8.0 %

103.7

93.2 / 62.8

Pardubický kraj

607

7.9 %

116.1

86.2 / 67.6

Moravskoslezský kraj

507

6.6 %

42.2

41.4 / 32.0

Liberecký kraj

479

6.3 %

108.0

83.1 / 65.9

Ústecký kraj

423

5.5 %

51.5

55.4 / 45.1

Olomoucký kraj

364

4.8 %

57.6

49.0 / 38.8

Jihočeský kraj

337

4.4 %

52.3

52.6 / 43.9

Kraj Vysočina

309

4.0 %

60.6

46.9 / 41.2

Karlovarský kraj

149

1.9 %

50.6

155.5 / 116.1

Zlínský kraj

140

1.8 %

24.0

34.9 / 27.3

Neznámo

14

0.2 %

-

-


Velmi rizikové průměrné denní nárůsty jsou opět v přepočtu na 100tis. obyvatel evidovány v Královéhradeckém kraji (> 147) a v Karlovarském kraji (> 155). Vysoké absolutní nárůsty pokračují v kraji Středočeském a nově počet nově diagnostikovaných případů narostl v HMP.

Ve srovnání okresů vykazují vysoké hodnoty (≥ 130) případů v okresech: Praha (1151), Pardubice (229), Trutnov (201), Plzeň-město (199), Hradec Králové (190), Praha-východ (185), Ústí nad Orlicí (176), Mladá Boleslav (173), Liberec (163), Olomouc (158), Kladno (146), Praha-západ (137), Karviná (133), Náchod (132), Jičín (130).

K půlnoci je dosud evidováno 45 úmrtí, všechna jsou hlášena z nemocnic.

Včera bylo nově diagnostikováno 1 108 nových pacientů ve věku 65+ (14,5 % celku) a dále 457 nových pacientů ve věku 75+ (6,0% celku). Počty nově nakažených zranitelných skupin obyvatel jsou mírně snížené podílem na celku (tj. pod 15%) ve srovnání s minulým týdnem.

Zátěž nemocnic: počet nově přijatých pacientů po weekendu narostl, průběžně je nahlášen ve výši cca 420 (z toho 218 ve věku 65+ a 104 ve věku 75+) - registrujeme tak po weekendu očekávaný částečný nárůst celkového počtu hospitalizací na hodnotu 5 855 všech hospitalizovaných pacientů. Nemocniční data avšak nejsou zcela dohlášena, bude upřesněno v ranním hlášení z nemocnic.

S úctou L. Dušek

