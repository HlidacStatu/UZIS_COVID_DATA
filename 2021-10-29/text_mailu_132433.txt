Vážené kolegyně a kolegové, dobrý den – posílám prosím aktualizovaný report s vybranými mezinárodními ukazateli, převážně z dat ECDC.

Sílící šíření koronaviru je reportováno z většiny zemí EU/EHP, je patrný i nárůst relativní pozitivity hlášených testů. Většina zemí avšak hlásí významně nižší mortalitu než tomu bylo na jaře 2021, ovšem s výjimkou málo proočkovaných států jako je zejména Rumunsko nebo Bulharsko.

Data o očkování jsou opět na konci prezentace. (dle ECDC, pro populaci 18+) ... tato data se téměř nezměnila proti uplynulým hlášením, stále bohužel platí,  že za nejvíce proočkovanými dospělými populacemi EU zaostáváme až o 20% - i 25%. [populace 18+ s alespoň jednou dávkou: ČR 67,9% vs. například Portugalsko 98,6%, Irsko 93,3%,  Německo 82,7%, Rakousko 76,4% ...). Na mapě Evropy je patrný gradient od nejvíce proočkovaných států bývalé "západní" Evropy k málo proočkovaným zemím většinou z bývalého "východního bloku".

S úctou L. Dušek

