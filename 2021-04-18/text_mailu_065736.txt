Vážené kolegyně a kolegové, dobrý den – posílám prosím nový report s včerejšími aktualizovanými daty z centrálního systému COVID19/ISIN, aktualizované trendy a přehled dle regionů.

Za včerejší den evidujeme v systému celkem 1 159 nových případů onemocnění COVID-19. Tato sobotní hodnota bude do značné míry ovlivněna počtem testů a není v časové řadě běžných dnů reprezentativní, nicméně i v mezi-týdenní srovnání potvrzuje zpomalování epidemie. Pro srovnání počty záchytů minulý weekend byly 2 204 (sobota) a 996 (neděle).

Hodnota reprodukčního čísla 0,71 a dlouhodobě tak osciluje mezi 0,7 a 0,8. Virová nálož v populaci nadále klesá.

Včera bylo nově diagnostikováno 181 nových pacientů ve věku 65+ (15,6 % celku) a dále 65 nových pacientů ve věku 75+ (5,6 % celku). Počet nově nakažených potenciálně zranitelných pacientů v prevalenci významně klesá, což se promítá do klesajícího počtu nově hospitalizovaných pacientů. Tento trend je opět patrný ve všech regionech.

Srovnání krajů dokumentuje následující tabulka

SUMARIZACE VÝVOJE V KRAJÍCH



Název kraje

Počet (%)

Počet na 100 tis. obyv.

Průměrný denní nárůst za týden celkem na 100 tis. obyv.

Průměrný denní nárůst za týden ve věku 65+ na 100 tis. obyv. 65+

Zlínský kraj

189 (16.3 %)

32.4

40.4

32.1

Jihomoravský kraj

154 (13.3 %)

12.9

25.9

19.7

Moravskoslezský kraj

136 (11.7 %)

11.3

33.6

28.1

Hlavní město Praha

130 (11.2 %)

9.8

21.8

16.4

Středočeský kraj

107 (9.2 %)

7.7

24.7

17.8

Ústecký kraj

95 (8.2 %)

11.6

37.7

29.1

Kraj Vysočina

89 (7.7 %)

17.5

38.9

28.8

Pardubický kraj

70 (6.0 %)

13.4

32.6

25.2

Jihočeský kraj

54 (4.7 %)

8.4

35.9

25.5

Olomoucký kraj

46 (4.0 %)

7.3

36.1

24.4

Plzeňský kraj

40 (3.5 %)

6.8

17.8

14.8

Královéhradecký kraj

23 (2.0 %)

4.2

11.4

8.0

Liberecký kraj

22 (1.9 %)

5.0

26.5

20.5

Neznámo

2 (0.2 %)







Karlovarský kraj

2 (0.2 %)

0.7

9.5

7.4



Ve srovnání okresů, včetně Prahy, vykazují vysoké absolutní nárůsty počtu případů: Praha (130), Zlín (66), Brno-město (49), Vsetín (45), Brno-venkov (45), Uherské Hradiště (43), Ostrava-město (38), Ústí nad Labem (35), Kroměříž (35), Kutná Hora (31), Nový Jičín (29), Opava (29), Třebíč (27), Bruntál (26), Svitavy (24).

K půlnoci je evidováno 14 úmrtí, všechna jsou hlášena z nemocnic.

Zátěž nemocnic: počet nově přijatých byl nahlášen ve výši cca 120 pacientů (průběžná data: z toho 67 ve věku 65+ a 24 ve věku 75+). Počet nově přijímaných pacientů tento týden v průměru setrvale klesá. Pokles příjmů do nemocnic v běžných pracovních dnech je významným indikátorem pokračujícího zpomalování epidemie.

Celkem nyní registrujeme 4 052 všech hospitalizovaných pacientů, opět hodnota ukazující na mírný pokles zátěže v průběhu týdne. Celkový počet pacientů z weekendu je vždy částečně nedohlášen. Další pokles avšak evidujeme i z jednotek intenzivní péče – zde aktuálně registrujeme cca 1 011 pacientů na JIP.

Data o hospitalizacích budou upřesněna v ranním hlášení z nemocnic.

S úctou L. Dušek

