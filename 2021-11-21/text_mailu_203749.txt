Vážené kolegyně a kolegové – posílám prosím aktualizované reporty o nákazách zdravotnických pracovníků a dále o zajištěných ohniscích a nákazách v sociálních pobytových zařízeních. - obojí ve formátu ppt prezentací.

Velmi stručný souhrn – vakcinace a nákazy ZP, přiložená prezentace nese i detailní data srovnávající situaci v regionech

  *   v listopadových týdnech registrujeme mírné zvýšení proočkovanosti všech profesních kategorií ZP - lékaři mají alespoň 1. dávku vakcíny z téměř 87%, mírně narostla proočkovanost i u sester a NLZP
  *   posilující dávku má dosud aplikovanou 43% lékařů, cca 27% sester a cca 23% NLZP
  *   počty nákaz u ZP v čase rostou a očekávatelně kopírují rostoucí prevalenci aktivních nákaz v populaci – v prevalenci evidujeme > 700 lékařů, cca 1960 sester a > 2000 NLZP (7denní incidence - průměr nových případů denně: 45 lékaři, 126 sestry, 126 NLZP)
  *   virová zátěž populace lékařů i všech NLZP roste, ale stále jde o počty nakažených významně nižší, než tomu bylo v nejnáročnějších měsících na jaře 2021

Objektivním faktem je, že v čase klesá ochranný efekt vakcinace proti nákaze. Populace zdravotnických pracovníků je v tomto ohledu velmi důležitý model – jednak ZP byli očkování mezi prvními na počátku 2021 a jednak jde o profesní skupinu primárně vystavenou riziku nákazy. Zásadním faktem ovšem je, že ochranný efekt vakcinace proti těžkému průběhu nemoci trvá i v této profesní kategorii. V současnosti registrujeme pouze jednotky ZP s těžším průběhem nemoci po očkování.

Velmi stručný souhrn – nákazy a ohniska v pobytových zařízeních sociálních služeb

  *   Přiložený report je výstupem datového hlášení jednak z KHS (epidem šetření, ohniska) a dále z individuálních hlášení přímo od poskytovatelů sociálních služeb -> oba tyto zdroje jsou vzájemně nezávislé a zajišťují tak nepřímo kontrolu nad odevzdávanými daty .

  *

Dle hlášení KHS došlo v říjnu a zejména v listopadu 2021 k mírnému nárůstu potu nákaz (a ohnisek) v sociálních zařízeních. Jde ale o počty, které jsou velmi významně nižší ve srovnání např. s jarem 2021. KHS identifikovaly za říjen 15 ohnisek v sociálních zařízeních (celkem 158 nakažených osob) a za listopad 33 ohnisek s celkem 434 dosud zařazenými nakaženými osobami.

  *

Ve srovnání s jarem 2021 jde stále o velmi nízké počty a při dělení na kraje pouze o sporadické výskyty nákazy. Tato data ukazují, že situace v sociálních zařízeních je stále pod kontrolou, velký ochranný efekt hraje vakcinace a také samozřejmě počet klientů, kteří prodělali nákazu v uplynulém období.

  *

V listopadu je z individuálních hlášení poskytovatelů patrný nárůst počtu nakažených ve srovnání s říjnem 2021. Tato data tedy nezávisle potvrzují nálezy zjištěné epidemiologickými šetřeními ze strany KHS. Za měsíc listopad bylo dosud nahlášeno 478 nákaz pracovníků a 373 nákaz klientů pobytových sociálních služeb. Počet hlášených úmrtí dosáhnul v listopadu hodnoty 56. Ačkoli jde o nárůst, stále se jedná o počty významně nižší než v jarních měsících 2021.

S úctou L. Dušek


