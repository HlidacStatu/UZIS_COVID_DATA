Vážené kolegyně a kolegové, dobrý den – posílám prosím nový report s včerejšími aktualizovanými daty z centrálního systému COVID19/ISIN, aktualizované trendy a přehled dle krajů

Za včerejší den evidujeme v systému celkem 7 654 nových případů onemocnění COVID-19. Hodnota významně ukazuje na brždění epidemie – jednak i ve srovnání s včerejším dnem a postupně se vyvíjejícím průměrem tohoto týdne a jednak i ve srovnání s týdnem předchozím (minulý týden byly odpovídající záchyty nemoci v posledních pracovních dnech přes 9 700 případů).

Průměrné hodnoty tohoto týdne jsou významně pod průměrem týdne minulého, až o cca 2500 potvrzených případů nižší než minulý týden. Tomu odpovídá i klesající hodnota reprodukčního čísla, aktuálně je rovno 0,79.

Časový vývoj počtu potvrzených případů jednoznačně ukazuje na zpomalování šíření nákazy, čemuž odpovídá i vývoj relativní pozitivity testů. Relativní pozitivita záchytu dlouhodobě klesá, jak u testů z klinické a diagnostické indikace, tak u testů indikovaných epidemiologicky (zejména u těchto epidemiologicky indikovaných testů je pokles velmi významný, 7denní průměr klesl na hranici 15%)  – zde je v tabulce aktuální souhrn z dnešního rána:

Relativní pozitivita testů dle indikace testu
Za 26.3.
Za 25.3.
7denní průměr k 25.3.
Diagnostická indikace
31,1%
28,1%
30,6%
Epidemiologická indikace
15,8%
13,5%
15,2%
Preventivní a plošné testování
0,6%
0,5%
0,6%

Včera bylo provedeno 25 413 testů PCR a 109 688 antigenních testů, a to u 134 183 unikátních testovaných osob. Testy s preventivní indikací a prováděné v rámci plošného testování tvořily 75,8 % celkového počtu testů.
Včera bylo nově diagnostikováno 1 172 nových pacientů ve věku 65+ (15,3 % celku) a dále 443 nových pacientů ve věku 75+ (5,8 % celku).

Srovnání krajů dokumentuje následující tabulka


SUMARIZACE VÝVOJE V KRAJÍCH

Název kraje
Počet (%)
Počet na 100 tis. obyv.
Průměrný denní nárůst za týden celkem na 100 tis. obyv.
Průměrný denní nárůst za týden ve věku 65+ na 100 tis. obyv. 65+
Středočeský kraj
1,193 (15.6 %)
86.1
79.0
58.7
Ústecký kraj
831 (10.9 %)
101.2
94.0
76.1
Hlavní město Praha
764 (10.0 %)
57.7
56.2
44.1
Moravskoslezský kraj
752 (9.8 %)
62.6
58.8
47.5
Jihomoravský kraj
666 (8.7 %)
55.9
59.7
49.1
Jihočeský kraj
574 (7.5 %)
89.1
92.4
66.6
Kraj Vysočina
554 (7.2 %)
108.7
80.3
58.8
Plzeňský kraj
474 (6.2 %)
80.4
67.6
49.5
Pardubický kraj
439 (5.7 %)
84.0
83.2
63.3
Liberecký kraj
357 (4.7 %)
80.5
92.8
74.0
Zlínský kraj
341 (4.5 %)
58.5
56.1
40.7
Olomoucký kraj
338 (4.4 %)
53.5
61.3
44.7
Královéhradecký kraj
238 (3.1 %)
43.1
46.3
37.0
Karlovarský kraj
108 (1.4 %)
36.7
29.6
32.0
Neznámo
25 (0.3 %)




Klesající trend je patrný u všech regionů – týdně kalkulovaný denní průměrný přírůstek se drží pod 100 / 100 tis. obyvatel u všech krajů. Trend je dlouhodobější a již setrvalý.

Ve srovnání okresů, včetně Prahy, vykazují vysoké absolutní nárůsty počtu případů: Praha (764), Nymburk (235), Ostrava-město (189), České Budějovice (189), Frýdek-Místek (168), Kladno (159), Žďár nad Sázavou (156), Karviná (155), Olomouc (152), Teplice (144), Zlín (144), Děčín (143), Litoměřice (142), Ústí nad Orlicí (136), Brno-město (133).

K půlnoci je evidováno 67 úmrtí, z toho 65 je hlášeno z nemocnic.

Zátěž nemocnic: počet nově přijatých byl nahlášen ve výši vyšší 493 pacientů – počet přibližně stejný jako včera (průběžná data: z toho 298 ve věku 65+ a 138 ve věku 75+) - registrujeme celkem 7 897 všech hospitalizovaných pacientů, což je opět pokles proti průměrné hodnotě týdne. Na jednotkách JIP je registrováno 1 682 pacientů. I zde jde o pokles.  Počty propuštěných pacientu významně převýšily nové příjmy, bohužel přijatých je stále vysoký počet - důsledek vysokého počtu nově nakažených a potenciálně zranitelných osob z obbobí uplynulých cca 7 - 10 dní.


S úctou L. Dušek

