Vážené kolegyně a kolegové, dobrý den,
posílám prosím aktualizované reporty shrnující vývoj zátěže nemocnic.

Stávající situace je potenciálně riziková, byť zátěž nemocnic je stále relativně nízká, v řadě regionů velmi nízká. K dnešnímu ránu bylo z nemocnic nahlášeno 299 hospitalizací celkem a 83 hospitalizací na JIP. Nadále platí, že většina hospitalizovaných (zejména u těžkých průběhů nemoci) je neočkovaných, tento podíl v čase trvale kolísá mezi 75 - 80%. Bohužel ale zátěž roste a začínají se do ní promítat vyšší počty nově prokázaných nákaz, protože tyto se týkají i potenciálně zranitelných a seniorních pacientů, i když růst nákaz v těchto kohortách je významně nižší než průměr celé ČR. Aktuální týdenní počet záchytů v populaci 65+ je mírně pod hranicí 25/100 tis. obyvatel 65+ za týden. Všechny ukazatele, včetně zátěže nemocnic rostou tempem cca 30% týdně.

  *   z těchto důvodů bude po konzultaci s CŘT a panem doc. Vymazalem příští týden obnoveno denní hlášení a reporting zátěže a kapacit - podklady pro toto nyní připravujeme
  *   jako předběžnou opatrnost začnu opět specificky reportovat rizikový vývoj v nejvíce zatížených regionech, pokud k němu dojde

Výše uvedené nemění fakt, že i nejvíce rizikové scénáře zatím nepredikují prudkou eskalaci zátěže nemocnic v rozsahu, který by tlačil na non-covid péči, - dle struktury prevalenčního poolu lze v nejvíce rizikovém vývoji do tří týdnů očekávat cca 1 200 hospitalizací celkem a >350 na JIP, to by ale byl opravdu velmi rizikový vývoj způsobený souběhem mnoha rizikových faktorů. Dle dostupných dat stále drží velmi silný ochranný efekt vakcinace proti těžkému průběhu nemoci, a tedy s vysokou pravděpodobností na super rizikové scénáře nedojde. O dalším vývoji dále do podzimu ovšem rozhodne, zda se podaří doočkovat populaci (včetně stále neočkovaných cca 415 000 seniorů - viz příloha 2) na úroveň dostatečnou pro komunitní ochranu.

::::::::::::::::::::::::::::::::::::::::::::::::::::::::::::::::::::::::::::::::::::::::::::::::::::::::::::::::::::::::::::::::::::::::::::::::::::::::::::::::::::::::::::::::::::::::::::::::::::::::::::::::::::::::::::::::::::::::::

K přílohám mailu:

Posílám pravidelně aktualizovaný soubor "KKIP01 - Risk mapping týdenní", který shrnuje rizikovou analýzu aktuálního prevalenčního poolu a odvozuje z toho krátkodobou pravděpodobnostní predikci počtu nových hospitalizací s COVID-19 v následujících 10 - 14 dnech (provedeno pro kraje, i pro jednotlivé okresy).

  *   Minulý týden tato data ukazovala na cca 200 - 300 nových hospitalizací celkem v dalších cca 10 dnech, přičemž denní příjmy byly predikovány v počtu > 20. Realita v uplynulém týdnu byla zatím 237 všech příjmů pacientů s COVID, z toho nově na JIP bylo přijato 62 pacientů.

Nová data v souboru KKIP01 ukazují:

  *   za posledních cca 14 dní evidujeme v prevalenci cca 709 nově nakažených osob ve věkové třídě 65+ (je patrný silný mezitýdenní nárůst, v minulém hlášení bylo ve 14denní prevalenci 393 pozitivních 65+) a cca 292 osob ve věku 75+ (v minulém hlášení bylo ve 14denní prevalenci 168 pozitivních 75+) -> tyto počty začínají významně narůstat
  *   predikce ze stavového modelu: v dalších 10–14 dnech očekáváme minimálně cca 340 nových hospitalizací (horní hranice rizikového odhadu až 500), což znamená, že průměrné denní příjmy nad celou ČR se mohou pohybovat kolem hodnoty 35 a vyšší.

Zátěž na JIP v důsledku COVID-19 narůstá, avšak projevují se velmi významné rozdíly mezi regiony. Nejvyšší počet pacientů s COVID-19 hospitalizovaných na JIP vykazuje Praha (k 7.10. celkem 36, s patrným silným růstovým trendem; z toho 8x UPV a 1xECMO) .. dále v žádném dalším regionu počty hospitalizovaných na JIP nepřesáhly počet 10 a počty na UPV + ECMO nepřesáhly počet 5. Z tohoto pohledu je zdravotní dopad zatím stále nízký a situace plně kontrolovatelná.

Nově jsou doplněny přiložené grafické reporty KKIP02 a 03 (celá ČR i jednotlivé regiony)-> jsou v nich tabulky, kde naleznete vývoj počtu hospitalizací vs. očkování, tedy kolik % z nově hospitalizovaných je neočkovaných, kolik má očkování dokončené, kolik z nich je 65+ apod.

  *   Pro celou ČR a všechny hospitalizace takto data ukazují, že mezi nově hospitalizovanými pacienty (celkové počty za uzavřené září) bylo cca 70% neočkovaných nebo s nedokončeným očkováním, zatím za září cca 30% byli pacienti > 14 dní po dokončení očkování, z toho 85% věk 65+, často velmi seniorní, polymorbidní pacienti
  *   Pro celou ČR a hospitalizace na JIP takto data ukazují, že v těžkém stavu bylo hospitalizováno cca 73% neočkovaných nebo s nedokončeným očkováním, cca 27% byli pacienti > 14 dní po dokončení očkování, z toho 81% věk 65+, často velmi seniorní, polymorbidní pacienti
  *   Počty pacientů na JIP jsou stále nízké, ve většině regionů v jednotkách a nerostou, nad 10 pacientů hlásí pouze Praha

Soubor nemocnice-zatez-kraje shrnuje vývoj obložnosti různých typů lůžek a celkovou zátěž nemocnic v ČR a v jednotlivých krajích.

V přílohách je dále aktualizované grafické srovnání vývoje 2020 -> 2021, které dokládá že v důsledku pozitivního ochranného efektu vakcinace je dnes zátěž nemocnic cca 5x nižší, než tomu bylo před rokem.

S úctou

L. Dušek

