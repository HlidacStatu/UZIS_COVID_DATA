Vážené kolegyně a kolegové, dobrý den – posílám prosím nový report s včerejšími aktualizovanými daty z centrálního systému COVID19/ISIN, aktualizované trendy a přehled dle kraj.

Za včerejší den evidujeme v systému celkem 3 809 nových případů onemocnění COVID-19. Jde o počet záchytů z volného svátečního dne, kdy byl i nižší počet provedených testů, proto je třeba velmi opatrné interpretace, časový trend z velikonočních hodnot posuzovat nelze. Nicméně epidemie určitě nadále zpomaluje, to ukázala relevantní data celého pracovního týdne.

Hodnota reprodukčního čísla je rovna 0,78. Ale i tento odhad je zkreslen nižšími záchyty v důsledku nižšího počtu testů ve svátek.


Dne 02.04.2021 bylo provedeno 13 700 testů PCR a 37 396 antigenních testů, a to u 50 024 unikátních testovaných osob. Testy s preventivní indikací a prováděné v rámci plošného testování tvořily 71,4 % celkového počtu testů.

AG testy se na pozitivních záchytech nemoci podílely z 18,0 %. COVID-19 byl prokázán u 1 838 asymptomatických osob, z toho v 420 případech na bázi AG testu následně potvrzeného vyšetřením PCR.

Včera bylo nově diagnostikováno 549 nových pacientů ve věku 65+ (14,4 % celku) a dále 215 nových pacientů ve věku 75+ (5,6 % celku).

Srovnání krajů dokumentuje následující tabulka

SUMARIZACE VÝVOJE V KRAJÍCH



Název kraje

Počet (%)

Počet na 100 tis. obyv.

Průměrný denní nárůst za týden celkem na 100 tis. obyv.

Průměrný denní nárůst za týden ve věku 65+ na 100 tis. obyv. 65+

Hlavní město Praha

535 (14.0 %)

40.4

41.8

31.6

Středočeský kraj

473 (12.4 %)

34.1

52.3

36.4

Jihomoravský kraj

388 (10.2 %)

32.6

51.9

42.1

Ústecký kraj

387 (10.2 %)

47.1

66.0

59.6

Jihočeský kraj

302 (7.9 %)

46.9

65.0

56.0

Kraj Vysočina

280 (7.4 %)

54.9

63.0

47.7

Moravskoslezský kraj

263 (6.9 %)

21.9

48.8

44.0

Zlínský kraj

258 (6.8 %)

44.3

58.7

45.6

Olomoucký kraj

225 (5.9 %)

35.6

56.6

41.5

Pardubický kraj

222 (5.8 %)

42.5

60.7

43.9

Plzeňský kraj

161 (4.2 %)

27.3

42.8

34.0

Liberecký kraj

127 (3.3 %)

28.6

56.1

41.8

Královéhradecký kraj

92 (2.4 %)

16.7

28.9

25.6

Karlovarský kraj

79 (2.1 %)

26.8

18.8

17.6

Neznámo

17 (0.4 %)









Ve srovnání okresů, včetně Prahy, vykazují vysoké absolutní nárůsty počtu případů: Praha (535), Brno-město (132), Olomouc (109), Zlín (101), Ostrava-město (100), Brno-venkov (95), Vsetín (79), Teplice (79), Jihlava (78), Tábor (75), Liberec (70), Most (70), Ústí nad Orlicí (68), Pardubice (68), Žďár nad Sázavou (68).

K půlnoci je evidován 51 úmrtí, všechna jsou hlášena z nemocnic.

Zátěž nemocnic: počet nově přijatých byl nahlášen ve výši mírně výše než + 340 pacientů (průběžná data: z toho 205 ve věku 65+ a 108 ve věku 75+). Celkem registrujeme 6 530 hospitalizovaných pacientů. Průběžná data nemocnic potvrzují pokles nemocniční zátěže.

Částečně jde jistě o efekt nedohlášení všech dat ze svátečního dne, avšak klesající zátěž nemocnic je trend potvrzený již z uplynulých dní před 2.4. Od čtvrtka bylo také propuštěno více než 1000 pacientů, což značně převyšuje nové příjmy do nemocnic.

Pokles je setrvale patrný i na jednotkách intenzivní péče. Aktuálně registrujeme 1 446 pacientů na JIP.

Data nemocnic budou upřesněna v ranním hlášení z nemocnic.

S úctou L. Dušek

