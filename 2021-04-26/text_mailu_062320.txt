Vážené kolegyně a kolegové, v přílohách posílám aktualizovaná hlášení z nemocnic, přehledy dle krajů a jednotlivých zařízení.

Zátěž nemocnic kontinuálně klesala celý minulý týden a počty denních příjmů nových pacientů se v průměru dostaly pod 200. Včera bylo nově přijato 98 pacientů. Vývoj se drží dlouhodobých predikcí – zejména klesá zátěž běžných lůžek, pokles obložnosti lůžek JIP je pomalejší.

Aktuálně je celkově na lůžkách registrováno 3 098 pacientů s COVID-19. Weekendové počty celkového množství pacientů bývají částečně nedohlášené - v pondělí bude doplněno, + v pondělí vždy dochází k jednorázovému navýšení počtu příjmů. Z toho důvodu celkové počty pacientů pravděpodobně dnes narostou, následně ale bude pokračovat pokles k hodnotám nižším než 3 000 hospitalizovaných na konci týdne.

Klesají počty pacientů na JIP – aktuálně 747, z toho 360 UPV a 14 ECMO.

S úctou L. Dušek

Celkový souhrn situace v ČR
• Celkem hospitalizovaných bylo včera 3 098.
• Hospitalizovaní tvoří 5,8 % z celkem pozitivních.
• Těžký průběh onemocnění a na JIP je hlášeno u 747 osob, 360x UPV, 14x ECMO.
• Podíl osob v těžkém stavu z celkového počtu hospitalizovaných je 22,5 %.
• Potvrzeno 21 úmrtí.

Nově přijatí pacienti
• Celkem 98 nově přijatých pacientů.
• Průměrný věk nově přijatých pacientů činí 64 let.
• Těžký stav je hlášen u 10 nově přijatých pacientů, stav střední je hlášen 58x.
• Nejvíce příjmů bylo v následujících krajích: MSK(24), HMP(12), JHC(10).

Nově propuštění pacienti
• Za 25.04.2021: celkem 56 propuštěných pacientů.
• Za 24.04.2021: celkem 109 propuštěných pacientů.
• Za 23.04.2021: celkem 407 propuštěných pacientů.

Zátěž dle krajů a nemocnic
• Nejvíce pacientů je v následujících krajích (z toho na JIP): MSK 446 (90), HMP 355 (101), JMK 351 (104).
• UPV potřebuje nejvíce pacientů v MSK 446 (49), JMK 351 (44), ZLK 325 (40).
• ZZ s více jak 70 pacienty:
Krajská nemocnice T. Bati, a. s. (124), Fakultní nemocnice Ostrava (90), Fakultní nemocnice Brno (73), Nemocnice Nové Město na Moravě, p.o. (72).

Dostupné kapacity dle dispečinku IP
• UPV - volná kapacita ( 617 lůžek), tj. 26,0 % celku. ECMO - volná kapacita ( 42 přístrojů), tj. 47,2 % celku.
• JIP lůžka (HFNO+UPV): volná kapacita COVID+ 1 063 lůžek (+ volná kapacita pro COVID- pacienty 452 lůžek).
• Stand. lůžka s O2: volná kapacita COVID+ 2 170 lůžek (+ volná kapacita pro COVID- pacienty 4607 lůžek).


