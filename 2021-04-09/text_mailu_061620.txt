Vážené kolegyně a kolegové, dobrý den – posílám prosím nový report s včerejšími aktualizovanými daty z centrálního systému COVID19/ISIN, aktualizované trendy a přehled dle kraj.

Za včerejší den evidujeme v systému celkem 5 245 nových případů onemocnění COVID-19.
Počet pozitivně diagnostikovaných ve srovnání se včerejší hodnotou poklesl a odpovídá cca hodnotě v úterý tento týden, čímž potvrzuje i zpomalování epidemie oproti minulému týdnu. Při cca srovnatelném objemu testů v pracovních dnech jsou denní záchyty přibližně o 2 000 nižší, než tomu bylo před týdnem. Hodnota na srovnatelné pozici týdne (= 3. pracovní den týdne) byla cca 7 250.

Hodnota reprodukčního čísla osciluje v hodnotách nižších než 0,8.  Aktuálně je hodnota reprodukčního čísla je rovna 0,74.

Včera bylo nově diagnostikováno 778 nových pacientů ve věku 65+ (14,8 % celku) a dále 278 nových pacientů ve věku 75+ (5,3 % celku). I v těchto hodnotách pokračuje pokles – tyto záchyty potenciálně zranitelných skupin pacientů jsou v podílu na celku nižší než v uplynulém týdnu před svátky.

Srovnání krajů dokumentuje následující tabulka
SUMARIZACE VÝVOJE V KRAJÍCH

Název kraje
Počet (%)
Počet na 100 tis. obyv.
Průměrný denní nárůst za týden celkem na 100 tis. obyv.
Průměrný denní nárůst za týden ve věku 65+ na 100 tis. obyv. 65+
Moravskoslezský kraj
675 (12.9 %)
56.2
37.2
28.1
Středočeský kraj
521 (9.9 %)
37.6
35.6
22.2
Ústecký kraj
515 (9.8 %)
62.7
47.9
45.3
Jihomoravský kraj
507 (9.7 %)
42.5
33.5
27.1
Olomoucký kraj
490 (9.3 %)
77.5
39.1
26.5
Jihočeský kraj
473 (9.0 %)
73.4
48.3
39.4
Hlavní město Praha
435 (8.3 %)
32.8
29.9
22.3
Zlínský kraj
397 (7.6 %)
68.1
43.2
37.7
Kraj Vysočina
309 (5.9 %)
60.6
47.9
33.0
Liberecký kraj
267 (5.1 %)
60.2
38.0
28.1
Pardubický kraj
259 (4.9 %)
49.6
45.2
29.5
Plzeňský kraj
205 (3.9 %)
34.8
25.4
18.3
Královéhradecký kraj
126 (2.4 %)
22.8
18.2
16.2
Karlovarský kraj
56 (1.1 %)
19.0
12.8
10.2
Neznámo
10 (0.2 %)




Pokles hodnot v dlouhodobém trendu i v mezi-denním srovnání zaznamenaly všechny kraje, postupně ustupuje i rizikový gradient vyvolaný šířením nákazy postupně ze západu a severu Čech směrem na východ. Původně nejvíce zatížené kraje (KVK, HKK, a PLK) vykazují nyní v přepočtu na 100 tis. obyvatel nejnižší denní záchyty (KVK pouze 19 / 100 tis. obyv.).  V těchto krajích také klesá zátěž seniorní populace a klesá podíl nově nakažených potenciálně zranitelných pacientů. To se promítá do snižujícího se počtu hospitalizovaných. Relativně vysoké hodnoty vykazují kraje Olomoucký a Jihočeský (nad 70 případů/100 tis. obyv.).

Ve srovnání okresů, včetně Prahy, vykazují vysoké absolutní nárůsty počtu případů: Praha (435), Šumperk (203), Ostrava-město (199), České Budějovice (181), Olomouc (156), Brno-město (148), Vsetín (141), Karviná (140), Zlín (125), Frýdek-Místek (115), Žďár nad Sázavou (104), Teplice (102), Nový Jičín (102), Brno-venkov (101), Česká Lípa (99).

K půlnoci je evidováno 60 úmrtí, z toho 59 hlášeno z nemocnic.

Zátěž nemocnic: počet nově přijatých byl nahlášen ve výši nepřevyšující 300 pacientů (průběžná data: z toho 169 ve věku 65+ a 80 ve věku 75+). Vzhlede k tomu, že jde o vysoce reprezentativní počty nahlášené uprostřed pracovního týdne, tak jde o významné potvrzení klesajícího trendu v zátěži nemocnic.

Celkem nyní registrujeme 6 144 všech hospitalizovaných pacientů.

Určitý pokles ve srovnání s obdobím před Velikonocemi je nadále hlášen z jednotek intenzivní péče – zde aktuálně registrujeme 1 312 pacientů na JIP. Nicméně počty pacientů na JIP klesají spíše pomalu a mezi-denní úbytky nejsou tak patrné jako u celkových počtů hospitalizovaných.

Data o hospitalizacích budou upřesněna v ranním hlášení z nemocnic.

S úctou L. Dušek

