Vážené kolegyně a kolegové, dobrý den - posílám prosím nový report s včerejšími aktualizovanými daty z centrálního systému COVID19/ISIN, aktualizované trendy a přehled dle krajů.

Za včerejší den evidujeme v systému celkem 9 057 nových případů onemocnění COVID-19. Aktuální hodnota reprodukčního čísla zůstává rovna 1 a potvrzuje stagnaci v brždění epidemie. Je odůvodněné předpokládat, že za včerejší den bude nahlášen srovnatelný objem a struktura testů jako v jiných pracovních dnech týdne, a tedy zachycený počet pozitivních případů reprezentativně odráží mezidenní a mezitýdenní vývoj - tedy stagnaci. Bohužel problémem není jen stagnace sama, ale zejména zastoupení rizikových skupin pacientů v prevalenci - a tento podíl zůstává stále velmi vysoký (viz níže, relativní zastoupení věkové kategorie 65+ se dlouhodobě pohybuje mezi 16 - 18%).

Srovnání denních nárůstů v jednotlivých regionech shrnuje následující přehled

Název kraje

Počet

%

Počet na 100 tis. obyv.

Průměrný denní nárůst za týden celkem na 100 tis. obyv.

/ skupina 65+ na 100 tis. obyv. 65+

Středočeský kraj

1 461

16,1 %

105,5

66,6 / 59,0

Hlavní město Praha

951

10,5 %

71,8

54,9 / 47,3

Královéhradecký kraj

881

9,7 %

159,7

133,8 / 106,1

Jihomoravský kraj

712

7,9 %

59,7

48,7 / 39,9

Moravskoslezský kraj

655

7,2 %

54,6

46,1 / 39,2

Plzeňský kraj

644

7,1 %

109,2

78,0 / 57,3

Pardubický kraj

588

6,5 %

112,5

77,6 / 56,6

Ústecký kraj

566

6,2 %

68,9

49,0 / 46,3

Karlovarský kraj

537

5,9 %

182,2

163,5 / 123,2

Olomoucký kraj

510

5,6 %

80,7

54,6 / 41,4

Jihočeský kraj

471

5,2 %

73,1

52,2 / 44,9

Liberecký kraj

420

4,6 %

94,7

76,9 / 64,5

Kraj Vysočina

380

4,2 %

74,5

46,9 / 48,2

Zlínský kraj

273

3,0 %

46,9

39,7 / 30,1

Neznámo

8

0,1 %

-

-

Velmi vysoké denní nárůsty hlásí opakovaně Středočeský kraj (+ 1461 je hodnota významně vyšší i ve srovnání s pondělím), byť v přepočtu na 100tis. obyvatel nejsou tyto hodnoty extrémní ve srovnání s ostatními regiony. Z tohoto hlediska nadále dominují kraje Královéhradecký a Karlovarský, ve kterých registrujeme dlouhodobě i vysoký denní přírůstek nakažených seniorů ve věku 65+ (> 100 / 100tis. v této věkové kategorii). Hodnoty v demograficky velkých a dříve více postižených krajích (JMK, MSK) jsou nyní relativně stabilizované a nerostou.

Ve srovnání okresů vykazují vysoké hodnoty (≥ 150) případů v okresech: Praha (951), Trutnov (300), Hradec Králové (264), Pardubice (244), Plzeň-město (216), Praha-východ (205), Karlovy Vary (203), Cheb (200), Olomouc (198), Náchod (174), Liberec (169), Ústí nad Orlicí (168), Ostrava-město (166), Kladno (165), Kolín (159) a Brno-město (158).

K půlnoci je evidováno 76 úmrtí, z toho 74 je hlášeno z nemocnic.

Včera bylo nově diagnostikováno 1 428 nových pacientů ve věku 65+ (15,8% celku) a dále 623 nových pacientů ve věku 75+ (6,9% celku). trend v těchto rizikových věkových kategoriích se tedy vrátil k průměrným hodnotám minulého týdne.

Zátěž nemocnic: počet nově přijatých byl nahlášen ve výši cca 431 (z toho 303 ve věku 65+ a 199 ve věku 75+) a byl z velké části kompenzován velkým množstvím propuštěných pacientů - registrujeme tak celkem cca 5 811 všech hospitalizovaných pacientů. - tedy hodnotu srovnatelnou se včerejškem.

Nemocniční data budou upřesněna v ranním hlášení z nemocnic.

S úctou L. Dušek

