Vážené kolegyně a kolegové, dobrý den - posílám prosím nový report s včerejšími aktualizovanými daty z centrálního systému COVID19/ISIN, aktualizované trendy a přehled dle krajů.

Za včerejší den evidujeme v systému celkem 4 025 nových případů onemocnění COVID-19. Aktuální hodnota reprodukčního čísla zůstává beze změny, tedy 0,98 (dle odhadu EpiEstim) a potvrzuje stagnaci v brždění epidemie. V sobotu bylo provedeno menší množství testů - konkrétně je k ránu dohlášeno 13 902 testů PCR a 12 452 antigenních testů, a to u 26 079 unikátních testovaných osob. Počet pozitivních záchytů tak poměrově odpovídá počtu testů jako v uplynulých dnech a nenarostla relativní pozitivita záchytu (u diagnosticky indikovaných testů zůstává kolem 28%, u testů plošných kolem 2,6%).

Srovnání denních nárůstů v jednotlivých regionech shrnuje následující tabulka

Název kraje

Počet

%

Počet na 100 tis. obyv.

Průměrný denní nárůst za týden celkem na 100 tis. obyv.

/ skupina 65+ na 100 tis. obyv. 65+

Královéhradecký kraj

614

15,3 %

111,3

135,1 / 105,4

Středočeský kraj

500

12,4 %

36,1

63,5 / 55,0

Hlavní město Praha

433

10,8 %

32,7

54,0 / 45,2

Moravskoslezský kraj

423

10,5 %

35,2

51,7 / 45,5

Karlovarský kraj

405

10,1 %

137,4

146,7 / 117,5

Pardubický kraj

285

7,1 %

54,5

76,7 / 53,2

Jihomoravský kraj

257

6,4 %

21,6

49,1 / 41,6

Ústecký kraj

230

5,7 %

28,0

48,1 / 44,6

Zlínský kraj

205

5,1 %

35,2

45,0 / 32,5

Kraj Vysočina

180

4,5 %

35,3

46,9 / 48,9

Liberecký kraj

162

4,0 %

36,5

78,7 / 69,4

Jihočeský kraj

123

3,1 %

19,1

51,4 / 45,1

Plzeňský kraj

123

3,1 %

20,9

69,6 / 51,0

Olomoucký kraj

83

2,1 %

13,1

55,4 / 43,8

Neznámo

2

0,0 %

-

-


Ačkoli nejsou weekendová data plně reprezentativní, pořadí regionů zde odráží stejnou situaci jako v pracovních dnech týdne. Přehled hodnot dle krajů ukazuje rizikový vývoj v Královéhradeckém kraji, kde dlouhodobě denní průměrný záchyt přepočítaný na 100tis. překračuje hodnotu 130. Stejný rizikový vývoj v přepočtu na 100tis. pozorujeme rovněž dlouhodobě v Karlovarském kraji. Naopak nízké hodnoty ve srovnání s předchozími dny vykázal kraj Jihomoravský.

Ve srovnání okresů vykazují vysoké hodnoty (≥ 100) případů v okresech: Praha (433), Hradec Králové (177), Trutnov (170), Náchod (162), Sokolov (161), Cheb (143), Pardubice (140) a Karlovy Vary (101).

K půlnoci je evidováno 50 úmrtí, všechna jsou hlášena z nemocnic.

Včera bylo nově diagnostikováno 665 nových pacientů ve věku 65+ (16,5% celku) a dále 291 nových pacientů ve věku 75+ (7,2% celku). Počet nově diagnostikovaných pacientů ze skupin potenciálně zranitelných tak za sobotu v absolutních číslech poklesl společně s celkovými záchyty, relativní zastoupení v celku ale zůstalo stejné (cca 17%).

Zátěž nemocnic: k půlnoci je ve srovnání s pracovními dny týdne nahlášeno významně snížené množství nových příjmů, což je běžný weekendový jev. Počet nově přijatých byl nahlášen ve výši cca 280 a byl převýšen velkým množstvím propuštěných pacientů - registrujeme tak celkem 5 391 všech hospitalizovaných pacientů. Jde opět jen o nižší hodnotu než včera - bude upřesněno v ranním hlášení z nemocnic.

S úctou L. Dušek

