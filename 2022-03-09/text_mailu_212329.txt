Vážené kolegyně a kolegové, dobrý den – posílám prosím v přílohách aktualizovanou ucelenou prezentaci ke stavu epidemie s přílohami + aktualizované soubory s vývojem zátěže nemocnic v čR a po regionech (standardní reporty "KKIP").

Vývoj epidemie lze stručně shrnout následovně - více viz závěry a data v přiložené prezentaci.


Epidemie COVID-19 nadále ustupuje, dlouhodobé trendy jsou v tomto jednoznačné – populační zátěž měřená počtem potvrzených případů klesla pod 500/100 tis. za týden, klesl i počet zachytávaných reinfekcí a všechny indikátory zdravotního dopadu. Ve srovnání s lednem nebo počátkem února je tedy situace významně lepší, a tato zpráva platí pro všechny regiony. Reprodukční číslo se dlouhodobě drží pod 1, opět ve všech regionech ČR.

Situaci hodnotíme reprezentativně i vzhledem k stabilnímu počtu prováděných testů. Tyto se ustálily na denním průměru cca 30 tis. PCR testů a cca přes 10 tis. Ag testů. Stabilní počty testů s přibližně podobnou strukturou testovaných umožňují dobře hodnotit časový vývoj většiny ukazatelů. Diagnosticky a klinicky indikované testy s absolutním počtu v čase mírně klesají a tím nepřímo potvrzují také zlepšující se situaci, podílem tvoří tyto testy cca třetinu celkového objemu.

Počet provedených (nahlášených) testů

Za 08. 03. 2022

Počet otestovaných osob

Za 07. 03. 2022

Počet otestovaných osob

PCR testů

27 437



30 266



Antigenní (Ag) testy

8 920

35 651

14 379

43 504


Nicméně přesto nelze prohlásit, že je situace mimo jakékoli riziko – je evidentní, že ústup z vysokých počtu denně nakažených osob je relativně pomalý a v posledních dnech nadto pokles dále zpomaluje. Denně nyní ve vrcholných hodnotách zachytáváme více než 12 000 nových případů nákazy, což ukazuje na stále vysokou prevalenci aktivních nákaz a na stále vysokou pravděpodobnost nákazy i v běžných denních aktivitách. Podíl symptomatických záchytů nákazy také významně neklesá a osciluje mezi 50% - 55%. Na vysokou úroveň zátěže dále ukazuje zejména výtěžnost indikovaných testů, která již více než týden neklesá a drží se nad 36% u klinických indikací a kolem 20% u epidemiologických indikací.

Pro další období je tedy nutné předpokládat, že počet nových případů se bude držet na relativně vysokých hodnotách, a to s vysokou pravděpodobností až do konce března. Důvody jsou zejména tyto:

  *   Vysoká nakažlivost varianty Omikron, a také její schopnost prolamovat post-infekční a post-vakcinační imunitu. Jde o variantu, která se v populaci snadno šíří a stále v daném čase zde existuje podstatná část populace, která proti nákaze není dostatečně chráněna, - buď vůbec není očkována, nebo ochrana expiruje s časovou vzdáleností od očkování
  *   Potenciální šíření a společná koexistence různých sub-variant koronaviru – zejména sub-varianty BA.2, u které je prokázána vyšší nakažlivost a může stát i za současným zpomalováním poklesu zátěže.


Výše uvedená fakta nejsou v Evropě výjimkou, stagnující nebo dokonce rostoucí počty nakažených hlásí mnoho zemí. Ani v ČR nemůžeme vyloučit nárůst počtu nákaz v následujících několika týdnech.

Velmi podstatné ale je, že se stále vysoká populační zátěž přímo nepropisuje do zátěže nemocnic, tato vykazuje setrvalý a kontinuální pokles. Týdně o 20% až o 30%. Denní počty všech příjmů klesají průměrně pod 200, z toho příjmy na JIP pod 25. Na JIP aktuálně leží cca 200 pacientů s těžkým průběhem COVID-19, z toho cca 80 na nejintenzivnější terapii UPV a ECMO. Jde o počty třetinové proti počátku roku.

Na klesající zátěži nemocnic je patrná nižší virulence varianty Omikron a všech jeho známých sub-variant, ale zejména stále silný ochranný efekt očkování. Očkování posilující dávkou vykazuje ochranný efekt více než 80% až 90%, a to i ve zranitelné, seniorní populaci. V této populaci máme vysokou chránící proočkovanost, 2 dávky očkování nad 90% a cca 88% všech s nárokem na třetí dávku ji již dostalo. Bohužel stále registrujeme více než 250 tis. seniorů, osob s více rizikovými faktory, kteří nejsou chráněni ani očkováním ani nedávným proděláním nemoci.

Nadále platí, že významnou většinu pacientů s nejtěžším průběhem COVID-19 tvoří lidé neočkovaní, -až 75% a více.

S úctou L. Dušek




