Vážené kolegyně a kolegové, dobrý den – posílám prosím nový report s včerejšími aktualizovanými daty z centrálního systému COVID19/ISIN, aktualizované trendy a přehled dle krajů

Za včerejší den evidujeme v systému celkem 3 923 nových případů onemocnění COVID-19. Počty z neděle samozřejmě nejsou plně reprezentativní, nicméně i tento výsledek naznačuje stagnaci či zpomalení růstu epidemie (minulé dvě neděle registrovaly počty nad 4 000 prokázaných případů). Hodnota reprodukčního čísla je aktuálně cca 1,01 - 1,02.

Nadále trvají velké rozdíly mezi regiony, zejména vyšší zátěž regionů Čech vs. Morava a Slezsko - avšak již o weekendu byly patrné nové nárůsty počtu hospitalizovaných i v moravských krajích. Populační hodnoty počtu prokázaných případů nicméně stagnují nebo mírně klesají ve většině regionů. Průměrné denní nárůsty v přepočtu na 100 tis. obyvatel zůstávají vyšší než 100 v LBK, PAK, PLZ. Hodnoty v KVK a HKK dlouhodobě mírně klesají.

Srovnání krajů dokumentuje následující tabulka

SUMARIZACE VÝVOJE V KRAJÍCH

Název kraje
Počet (%)
Počet na 100 tis. obyv.
Průměrný denní nárůst za týden celkem na 100 tis. obyv.
Průměrný denní nárůst za týden ve věku 65+ na 100 tis. obyv. 65+
Středočeský kraj
687 (17.5 %)
49.6
149.4
99.5
Hlavní město Praha
640 (16.3 %)
48.3
111.8
81.9
Ústecký kraj
404 (10.3 %)
49.2
123.9
92.9
Královéhradecký kraj
369 (9.4 %)
66.9
131.8
90.2
Jihomoravský kraj
315 (8.0 %)
26.4
90.7
66.0
Moravskoslezský kraj
254 (6.5 %)
21.2
71.3
55.4
Liberecký kraj
244 (6.2 %)
55.0
152.6
113.8
Kraj Vysočina
209 (5.3 %)
41.0
95.8
70.1
Pardubický kraj
192 (4.9 %)
36.7
144.1
104.8
Plzeňský kraj
179 (4.6 %)
30.3
166.7
120.2
Zlínský kraj
167 (4.3 %)
28.7
61.7
45.7
Olomoucký kraj
156 (4.0 %)
24.7
89.8
62.8
Jihočeský kraj
84 (2.1 %)
13.0
117.8
84.2
Karlovarský kraj
19 (0.5 %)
6.4
112.3
116.6
Neznámo
4 (0.1 %)







Ve srovnání okresů, včetně Prahy, vykazují vysoké absolutní nárůsty počtu případů: Praha (640), Praha-východ (142), Hradec Králové (133), Olomouc (107), Pardubice (104), Brno-venkov (104), Liberec (103), Brno-město (102), Mladá Boleslav (101), Náchod (97), Jihlava (95), Kladno (89), Rychnov nad Kněžnou (84), Ostrava-město (80), Teplice (80).

K půlnoci je evidováno 91 úmrtí, z toho 91 je hlášeno z nemocnic.

Včera bylo nově diagnostikováno 645 nových pacientů ve věku 65+ (16,4 % celku) a dále 297 nových pacientů ve věku 75+ (7,6 % celku). Vysoké počty nově nakažených rizikových kategorií pacientů byly bohužel trvalým jevem po celý uplynulý pracovní týden a i o weekendu neklesly pod 14% celkového počtu. Z tohoto důvodu nelze v následujících dnech očekávat významné snížení zátěže nemocnic, zejména intenzivní péče.

Zátěž nemocnic: počet nově přijatých byl nahlášen ve výši cca 440 (průběžná data: z toho 258 ve věku 65+ a 148 ve věku 75+) - registrujeme celkem 7 979 všech hospitalizovaných pacientů.

Nemocniční data budou upřesněna v ranním hlášení z nemocnic.

S úctou L. Dušek

