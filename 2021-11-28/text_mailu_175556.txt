Vážené kolegyně a kolegové, dobrý den - posílám prosím aktualizovaný přehled očkování a výskytu nákaz u zdravotnických pracovníků + aktualizace situace v sociálních zařízeních.

U zdravotnických pracovníků došlo v uplynulých týdnech k mírnému navýšení proočkovanosti - aktuálně je stav 87% u lékařů, 82% u sester a 79% u ostatních ZP

  *   vakcinaci posilující dávkou zatím využilo 52% všech ZP, kteří na ni mají nárok (63,7% lékařů, cca 50% sester a 46% ostatních NLZP)
  *   roste počet nakažených ZP, v drtivé většině jde díky vakcinaci o mírné průběhy nákazy (vážnější komplikace jsou hlášeny pouze v jednotkách případů) -> aktuálně je registrováno cca 870 COVID+ lékařů, 2 516 sester a
  *   již z výše uvedených hodnot prevalence nakažených je patrná významně nižší frekvence nákaz u lékařů vs. ostatní ZP - to je patrné i z průměrných denních hodnot nově nakažených - 7 denní průměr: lékaři 54 vs. sestry 162 a NLZP 167
  *   významně vyšší zátěž ZP v přepočtu na obyvatele i v přepočtu na úvazky ZP vykazují moravské kraje - nákazy ZP tedy opět kopírují celkovou prevalenční zátěž populace

Z dat je patrné, že ochranný efekt vakcinace proti nákaze v čase klesá. Populace zdravotnických pracovníků je v tomto ohledu velmi důležitý model – jednak byli očkování mezi prvními na počátku 2021 a jednak jde o profesní skupinu primárně vystavenou riziku nákazy. Zásadním faktem ovšem je, že ochranný efekt vakcinace proti těžkému průběhu nemoci trvá i v této profesní kategorii. V současnosti registrujeme pouze jednotky ZP s těžším průběhem nemoci po očkování.


Souhrn stavu nákaz v pobytových sociálních zařízeních lze shrnout následovně:

  *   Dle hlášení KHS došlo v říjnu a zejména v listopadu 2021 k mírnému nárůstu počtu nákaz (a ohnisek) v sociálních zařízeních. Jde ale o počty, které jsou velmi významně nižší ve srovnání např. s jarem 2021. KHS identifikovaly za říjen 15 ohnisek v sociálních zařízeních (celkem 158 nakažených osob) a za listopad 40 ohnisek s celkem 640 dosud zařazenými nakaženými osobami. Ve srovnání s jarem 2021 jde stále o velmi nízké počty a při dělení na kraje pouze o sporadické výskyty nákazy. Tato data ukazují, že situace v sociálních zařízeních je stále pod kontrolou, velký ochranný efekt hraje vakcinace a také samozřejmě počet klientů, kteří prodělali nákazu v uplynulém období.
  *   Hlášení a nálezy KHS potvrzují i individuální hlášení přímo od poskytovatelů sociálních služeb. V listopadu je z těchto individuálních hlášení patrný nárůst (nikoli ale eskalace) počtu nakažených ve srovnání s říjnem 2021. Tato data tedy nezávisle potvrzují nálezy zjištěné epidemiologickými šetřeními ze strany KHS. Za měsíc listopad bylo dosud nahlášeno 762 nákaz pracovníků a 680 nákaz klientů pobytových sociálních služeb. Počet hlášených úmrtí klientů dosáhnul v listopadu hodnoty 80. Ačkoli je o nárůst, stále se jedná o počty významně nižší než v jarních měsících 2021.

S úctou L. Dušek

