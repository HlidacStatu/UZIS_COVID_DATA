Vážené kolegyně a kolegové, dobrý den – posílám prosím ranní hlášení z nemocnic, v přílohách souhrnné reporty včetně přehledu zátěže nemocnic po zařízeních a po krajích.

Nové příjmy k hospitalizaci se celý týden pohybují v predikované úrovni 400–450, včera proběhlo 393 přijetí. Vysoké počty přijímaných jsou nicméně vyrovnávány cca stejným, nebo mírně vyšším, počtem propuštěných pacientů, a tedy celkové počty celorepublikově hospitalizací nerostou.

Celková zátěž nemocnic mírně klesá na aktuální hodnotu všech hospitalizovaných - 5771 (nejvyšší hodnota v týdnu byla 5 921). Jde ovšem o celkový trend a celková data, která neodrážejí rozdíly mezi regiony – ty jsou přitom velmi významné. Mezi nejvíce zatížené regiony s rostoucím počtem hospitalizací nadále patří KVK, KHK, dále Liberecko, Pardubicko. Naopak klesající počty pozorujeme na Vysočině a v moravských krajích.

Zátěž intenzivní péče stagnuje či mírně roste – celkové počty hospitalizovaných se pohybují kolem hodnot 1060–1090 (aktuální hodnota 1088, z toho 530 x UPV a 13 x ECMO). Tento parametr nejlépe odráží skutečný zdravotní dopad epidemie a je z něj patrná rizikovost současné stagnace až mírného růstu šíření nákazy.

Níže je prosím celkový souhrn hodnot v číslech

S úctou L. Dušek



Celkový souhrn situace v ČR:

  *   Celkem hospitalizovaných bylo dnes 5771.
  *   Hospitalizovaní tvoří 5,76 % z celkem pozitivních.
  *   Těžký průběh onemocnění a na JIP je hlášeno u 1088 osob, 530x UPV, 13x ECMO.
  *   Podíl osob v těžkém stavu z celkového počtu hospitalizovaných je 18,63 %.
  *   Potvrzeno 58 úmrtí. Průměrný věk 78 let.

 Nově přijatí a propuštění pacienti:

  *   Celkem 393 nových příjmů, průměrný věk 67 let, těžký stav je hlášen 34x, jinak převažuje stav střední (214).
  *   Nejvíce příjmů bylo v HMP (65), KVK (37), ULK (33).
  *   dne 10.2. je dohlášeno 484 propuštění
  *   dne 11.2. je dohlášeno 410 propuštění



Zátěž dle krajů a nemocnic:

  *   Nejvíce pacientů je v HMP (899-> z toho na JIP 172), v JMK (579 -> z toho na JIP 129) a HKK (556 -> z toho na JIP 129).
  *   UPV potřebuje nejvíce pacientů v HMP (88), JMK (71), HKK (62).
  *   Nejvíce pacientů je v nemocnicích (>70):

Fakultní nemocnice Plzeň (210), Fakultní nemocnice Hradec Králové (205), Fakultní Thomayerova nemocnice (163), FN Na Bulovce (156), Nem. Pardubického kraje, a.s., Pardubická nem. (146), Fakultní nemocnice v Motole (144), Krajská nemocnice Liberec, a.s. (129), Fakultní nemocnice Královské Vinohrady (122), Oblastní nemocnice Náchod a.s. (112), Krajská nemocnice T. Bati, a. s. (103), Fakultní nemocnice Brno (100), KKN a.s., Nemocnice Karlovy Vary (92), KZ, a.s., Masarykova nem. Ústí n. L., o.z. (88), Fakultní nemocnice U sv. Anny v Brně (81), Nemocnice České Budějovice, a.s. (79), Všeobecná fakultní nemocnice v Praze (76), Oblastní nemocnice Trutnov a.s. (72), Oblastní nemocnice Kolín, a.s. (71).


Dostupné kapacity dle dispečinku IP:

  *   UPV - volná kapacita (787 lůžek), tj, 34,28 % celku, ECMO - volná kapacita (43 přístrojů), tj, 51,19 % celku.
  *   JIP lůžka: volná kapacita COVID+ 195 lůžek (+ volná kapacita pro COVID- pacienty 441 lůžek).
  *   Stand. lůžka s O2: volná kapacita COVID+ 1070 lůžek (+ volná kapacita pro COVID- pacienty 4419 lůžek).

