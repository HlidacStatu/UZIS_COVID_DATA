Vážené kolegyně a kolegové, dobrý den - dovolte prosím krátký souhrn první sady změn, který jsme obohatili ranní reporting o stavu epidemie. Jde o první část - během tohoto týdne dále zavedeme reporting nad rizikovými záchyty, ohnisky a případně lokálními výkyvy v parametrech.

Důvodem změn je zásadní zlepšení situace, kdy řada plošných ukazatelů již nemá takový význam, ale má smysl pozornost opět soustředit na okresní úroveň, případně nižší.

Každý den ráno tedy budeme posílat nové soubory a rozšířený původní reporting. - zde jenom přikládám na dokreslení reporty, které již odešly dnes ráno:

Zejména je zcela nový soubor "Okresy_kraje_epidem_parametry"

  *   jde o komplexní export mnoha parametrů, epidemiologických , trendových, počty testů, zátěže v nemocnicích apod. - vše na úrovni jednotlivých krajů a dále v samostatném listu na úrovni okresů.

Dále je zásadně rozšířen obsah souboru "01_nove_pripady_shrnuti"

  *    zde na první stran naleznete souhrn hlavních indikátorů šíření epidemie po krajích
  *   dále jsou zde nově 7denní záchyty počtu nových případů na 100 tis obyvatel velmi detailně po věkových kategoriích
  *   podobně nově počty testů a jejich relativní pozitivita, opět detailně po věkových kategoriích
  *   soubor nese generovaný seznam okresů podle míry zvýšeného rizika - počty záchytů nemoci, reprodukční číslo nebo trendové změny, nárůst relativní pozitivity záchytu, apod.

Ostatní soubory v příloze jsou doplněny a rozšířeny o další parametry, které snad usnadní jejich využití. Zde jsme vycházeli i z řady podnětů uživatelů - zejména je takto doplněn soubor "Denní data", který shrnuje počty záchytů detailně po věkových kategoriích, apod.

Všechny automatizované exporty ještě graficky doladíme. Pokud budete mít k obsahu další náměty a připomínky, vše určitě zabudujeme.

S úctou L. Dušek

