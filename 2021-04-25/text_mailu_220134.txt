Vážené kolegyně a kolegové, dobrý den,
posílám prosím standardně aktualizované reporty shrnující vývoj zátěže nemocnic, doplněné do krátkodobých modelů z 5.3. 2021.

Níže shrnuji hlavní fakta v komentářích, snad přehledně.

Přeji všem příjemný zbytek nedělního večera a dobrý start nového týdne

S úctou

L. Dušek


Celkový stav v nemocnicích

  *   plošně je patrný pozitivní vývoj, zátěž klesá - většina krajů hlásí více než 30% volné funkční kapacity lůžek JIP z celku, několik krajů až 50%
  *   celkové počty hospitalizovaných klesají a následující týden budou směřovat k hodnotě 3 000 nebo dokonce nižší; denní nové příjmy pacientů s COVID-19 jsou převyšovány vysokým počtem propouštěných pacientů, a to i v pracovních dnech
  *   zásadní je, že klesá i zátěž lůžek intenzivní péče - postupně se dostává na celkový počet < 800 pacientů s COVID-19, z toho nyní již méně než 500 na UPV
  *   pokles počtu pacientů na JIP je ale stále relativně pomalý, doba hospitalizace nově přijímaných pacientů je dlouhá a zátěž je celorepublikově stále vysoká -> k žádoucí hodnotě méně než 300 - 400 pacientů na JIP počty klesnou nejdříve na počátku května

Zátěž nemocnic v krajích v přepočtu na objem lůžkového fondu shrnuje soubor "Nemocnice_zatez_souhrn_kraje"

  *    aktualizovaný přehled potvrzuje klesající zátěž nemocnic ve všech regionech ČR
  *   pacienti s COVID-19 obsazují 6,3% celkové kapacity lůžek v podporou kyslíku - nejvíce ve Zlínském kraji (15%) a v Ústeckém kraji (11%)
  *   dostupná lůžka JIP jsou pacienty s COVID-19 obsazena z 19,8% - opět nejvíce kraj Zlínský (38,2%) a Ústecký (29,6%), dále také kraj Jihočeský (31,7%) a Jihomoravský (27,7%).
  *   velmi nízká zátěž je registrována v Karlovarském kraji (2,2% lůžek s O2 a 1,2% lůžek JIP), kde jednak zásadně poklesla populační virová nálož a také zde byla proočkována významná část potenciálně zranitelných osob.

Přehledy počtu nově nakažených potenciálně zranitelných pacientů a výstupy predikcí ze stavových modelů velmi zjednodušeně shrnuje soubor "Risk_mapping_týdenní" - data po okresech i krajích.

  *   z dat je patrný zásadní pokles zátěže potenciálně zranitelných kohort v populaci - dokumentováno na věkové třídě 65+: aktuální prevalence nakažených zde poklesla z hodnot vyšších než 26 000 (únor) na aktuálních cca 5 900
  *   v důsledku klesajícího počtu nákaz u zranitelných pacientů klesají počty nových příjmů v nemocnicích, a to na hodnoty blízké 200 denně -> dle výstupů prediktivních modelů lze pravděpodobně v následujících 10 - 14 dnech očekávat cca 1920 nových hospitalizací s COVID-19 -> to znamená, že průměrné denní příjmy klesnou pod 200
  *   srovnání očekávané zátěže po krajích ukazuje stále relativně vysokou zátěž v kraji Zlínském, jihočeském a Ústeckém, vyšší počty nově hospitalizovaných dále logicky očekáváme v demograficky velkých krajích
  *   ve srovnání okresů (bez Prahy) lze vyšší počty nově hospitalizovaných (> 40 v 10 dnech) očekávat v následujících oblastech (hodnoceno z absolutních počtů, bez standardizace na počet obyvatel):
  *
Ostrava-město
Zlín
Frýdek-Místek
Vsetín
Brno-město
České Budějovice
Olomouc
Karviná
Děčín
Nový Jičín
Brno-venkov


V přílohách jsou dále aktualizované soubory KKIP – zejména KKIP 02–03, ukazující v tabulce a v grafech vývoj reálného počtu hospitalizovaných v čase, vs. předpokládané krátkodobé projekce prediktivních modelů

  *   celkový počet hospitalizací - soubor KKIP03: Je patrné, že celkové počty hospitalizací klesají velmi významně ve všech regionech Čech, a to nově i v kraji Ústeckém. Naopak všechny moravské kraje a Kraj Vysočina vykazují pokles pomalejší, některé z nich i stagnaci. Ve všech regionech jsou celkové počty hospitalizovaných významně nižší než bylo maximum z podzimu 2020.

  *   počet hospitalizací na JIP - soubor KKIP02: Měřeno v celé ČR, počty pacientů na JIP klesají kontinuálně a setrvale a drží se již pod hodnotnou 900 - avšak stále přetrvávají velké rozdíly mezi regiony a počty jsou celkově vysoké:
     *   Významně a setrvale klesají počty na JIP ve všech regionech ˇčeské části země s výjimkou kraje Ústeckého - zde počty oscilují kolem hodnoty 100, což je pro daný kraj i maximum registrované na podzim 2020
     *    Kraj Vysočina eviduje počty pacientů na JIP významně pod maximem z roku 2020, avšak počty klesají jen velmi pomalu a spíše nově stagnují
     *   Kraje JMK, OLK a MSK vykazují klesající počty pacientů na JIP, pokles je ale pomalejší než trend který pozorujeme v západní části země
     *   Výjimkou je kraj Zlínský, kde v posledních dnech pozorujeme nárůst počtu pacientů na JIP, a to z cca 56 ke dni 17.4. na 65 ke dni 24.4. - zde je zátěž stále vysoká a drží potenciálně rizikovou dynamiku




