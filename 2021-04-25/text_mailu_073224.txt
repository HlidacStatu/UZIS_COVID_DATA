Vážené kolegyně a kolegové, dobrý den – posílám prosím nový report s včerejšími aktualizovanými daty z centrálního systému COVID19/ISIN, aktualizované trendy a přehled dle regionů.

Za včerejší den evidujeme v systému celkem 1 059 nových případů onemocnění COVID-19. Jde o poslední hodnotu pracovní části týdne, která ukazuje na brždění epidemie. Odpovídající hodnoty ze soboty - neděle minulého týdne byly 1 541 - 833.

Hodnota reprodukčního čísla je 0,82, dlouhodobě osciluje mezi 0,7 - 0,9 a rovněž ukazuje na zpomalování šíření nákazy v populaci.

Včera bylo nově diagnostikováno 126 nových pacientů ve věku 65+ (11,9 % celku) a dále 42 nových pacientů ve věku 75+ (4,0 % celku). I tyto hodnoty poklesly v korelaci s vývojem celkového počtu záchytů.

Srovnání krajů dokumentuje následující tabulka
SUMARIZACE VÝVOJE V KRAJÍCH

Název kraje
Počet (%)
Počet na 100 tis. obyv.
Průměrný denní nárůst za týden celkem na 100 tis. obyv.
Průměrný denní nárůst za týden ve věku 65+ na 100 tis. obyv. 65+
Moravskoslezský kraj
183 (17.3 %)
15.2
27.3
17.1
Zlínský kraj
143 (13.5 %)
24.5
38.1
27.9
Středočeský kraj
124 (11.7 %)
9.0
19.3
10.7
Hlavní město Praha
120 (11.3 %)
9.1
16.5
10.7
Ústecký kraj
97 (9.2 %)
11.8
28.1
24.5
Jihomoravský kraj
79 (7.5 %)
6.6
23.2
17.4
Kraj Vysočina
62 (5.9 %)
12.2
28.5
18.4
Jihočeský kraj
49 (4.6 %)
7.6
33.2
22.6
Olomoucký kraj
49 (4.6 %)
7.8
29.9
18.5
Plzeňský kraj
44 (4.2 %)
7.5
14.6
11.9
Pardubický kraj
33 (3.1 %)
6.3
23.2
14.9
Královéhradecký kraj
32 (3.0 %)
5.8
8.1
6.2
Liberecký kraj
27 (2.5 %)
6.1
20.5
16.4
Karlovarský kraj
15 (1.4 %)
5.1
6.8
5.5
Neznámo
2 (0.2 %)




Kraje Karlovarský a Královéhradecký si udržely i na konci pracovního týdne svou nízkou incidenci, dlouhodobější průměr zde dále mírně poklesl. Oba kraje vykazují kumulativní týdenní incidenci pod hranicí 100/100 tis. obyv. dlouhodobě. Této hranice nově dosáhnul i Plzeňský kraj, a dále se k ní blíží Hlavní město Praha a Středočeský kraj. Hodnoty dlouhodobě klesají v kraji Jihomoravském. Naopak zvýšené počty nově potvrzených případů přetrvávají v kraji Olomouckém, Jihočeském a Zlínském.

Ve srovnání okresů včetně Prahy vykazují nejvyšší nové denní záchyty: Praha (120), Zlín (57), Ostrava-město (57), Opava (40), Jihlava (38), Kroměříž (37), Karviná (34), Praha-východ (30), Uherské Hradiště (26), Bruntál (25), Vsetín (23), Pardubice (21), Brno-město (21), Most (21), Louny (20).

K půlnoci evidováno 12 úmrtí, všechna jsou hlášena z nemocnic.

Zátěž nemocnic: počet nově přijatých byl nahlášen ve výši cca 65 pacientů (průběžná data: z toho 30 ve věku 65+ a 14 ve věku 75+).
Celkem nyní registrujeme 3 158 všech hospitalizovaných pacientů, - jde o hodnoty weekendové a tedy mírně nedohlášené, přesto je patrný pokles zátěže.  Dlouhodobější pokles ve srovnání s průměrem minulého týdne evidujeme i z jednotek intenzivní péče – zde aktuálně registrujeme cca 780 pacientů na JIP.

Data o hospitalizacích budou upřesněna v ranním hlášení z nemocnic.

S úctou L. Dušek

