Vážené kolegyně a kolegové, dobrý den – posílám prosím nový report s včerejšími aktualizovanými daty z centrálního systému COVID19/ISIN, aktualizované trendy a přehled dle kraj.

Za včerejší den evidujeme v systému celkem 1 911 nových případů onemocnění COVID-19. Jde o data nedělní, nadto ve sváteční dobu, proto je nutné viditelný pokles interpretovat opatrně. Nicméně i v mezi-týdenním srovnání tato hodnota ukazuje na pokles po celý uplynulý týden, a to v průměru až o 2 500 záchytů denně. Weekendové hodnoty je třeba porovnávat zcela odděleně, minulou sobotu a neděli bylo celkem registrováno 5 710 případů, tento uplynulý weekend jde celkem o 4060 nově potvrzených případů.

Hodnota reprodukčního čísla je rovna 0,81. Ale i tento odhad je částečně zatížen zkreslením nižšími záchyty v důsledku nižšího počtu testů a zřejmě i zájmem o testování ve svátek.


Dne 04.04.2021 bylo provedeno 6 753 testů PCR a 27 661 antigenních testů, a to u 34 197 unikátních testovaných osob. Testy s preventivní indikací a prováděné v rámci plošného testování tvořily 76,6 % celkového počtu testů.

Celkem bylo potvrzeno 1 911 pozitivních diagnóz COVID-19, přičemž AG testy se na tomto záchytu podílely z 25,3 % (týdenní průměr podílu AG testů na pozitivních záchytech se pohybuje v rozsahu cca 20 %). COVID-19 byl prokázán u 967 asymptomatických osob, z toho v 152 případech na bázi AG testu následně potvrzeného vyšetřením PCR.

Včera bylo nově diagnostikováno 327 nových pacientů ve věku 65+ (17,1 % celku) a dále 151 nových pacientů ve věku 75+ (7,9 % celku).

Srovnání krajů dokumentuje následující tabulka

SUMARIZACE VÝVOJE V KRAJÍCH



Název kraje

Počet (%)

Počet na 100 tis. obyv.

Průměrný denní nárůst za týden celkem na 100 tis. obyv.

Průměrný denní nárůst za týden ve věku 65+ na 100 tis. obyv. 65+

Moravskoslezský kraj

278 (14.5 %)

23.2

47.8

41.8

Středočeský kraj

269 (14.1 %)

19.4

49.8

35.5

Hlavní město Praha

249 (13.0 %)

18.8

39.6

29.8

Ústecký kraj

175 (9.2 %)

21.3

63.2

58.0

Jihomoravský kraj

159 (8.3 %)

13.3

48.4

39.3

Zlínský kraj

150 (7.8 %)

25.7

56.0

44.7

Liberecký kraj

117 (6.1 %)

26.4

54.8

42.3

Kraj Vysočina

111 (5.8 %)

21.8

61.0

44.4

Jihočeský kraj

110 (5.8 %)

17.1

62.3

53.0

Pardubický kraj

79 (4.1 %)

15.1

61.2

43.9

Olomoucký kraj

77 (4.0 %)

12.2

54.0

40.3

Plzeňský kraj

74 (3.9 %)

12.5

40.9

33.5

Královéhradecký kraj

59 (3.1 %)

10.7

26.5

22.7

Karlovarský kraj

3 (0.2 %)

1.0

17.3

15.0

Neznámo

1 (0.1 %)









Ve srovnání okresů, včetně Prahy, vykazují vysoké absolutní nárůsty počtu případů: Praha (249), Ostrava-město (84), Frýdek-Místek (77), Zlín (72), Liberec (62), Brno-město (58), Olomouc (48), České Budějovice (46), Pardubice (45), Teplice (42), Karviná (42), Mladá Boleslav (41), Česká Lípa (39), Most (39), Praha-východ (38).

K půlnoci je evidováno 61 úmrtí, všechna jsou hlášena z nemocnic.

Zátěž nemocnic: počet nově přijatých byl nahlášen ve výši mírně výše než + 300 pacientů (průběžná data: z toho 162 ve věku 65+ a 83 ve věku 75+). Počet nových příjmů byl stejný jako v sobotu. Celkem registrujeme 5 794 hospitalizovaných pacientů.

Průběžná data nemocnic potvrzují pokles nemocniční zátěže, zejména z důvodu vysokého počtu propuštěných. Přesto je třeba absolutní počty interpretovat s rezervou, data nebudou o svátečních dnech plně dohlášená a nemocnice to doplní po Velikonocích. Klesající trend je nicméně jednoznačný.

Pokles je setrvale patrný i na jednotkách intenzivní péče. Aktuálně registrujeme 1 319 pacientů na JIP.

Data nemocnic budou upřesněna v ranním hlášení z nemocnic.

S úctou L. Dušek

