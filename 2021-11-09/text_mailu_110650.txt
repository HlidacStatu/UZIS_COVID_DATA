Vážené kolegyně a kolegové, dobrý den – posílám prosím plnou sadu reportů a analýz, mapy a soubory s daty o proočkovanosti obcí, ORP a regionů.

Na úvod opět upozorňuji, že zejména ve velmi malých sídlech, obcích, může v čase dojít i ke zpětné mírné korekci proočkovanosti - a to i tak že tato mírně poklesne. V nejmenších sídlech je každý člověk na hodnotách viditelný a zpětně může dojít ke korekcím záznamů o bydlišti či změně validací dat.

Datové soubory v Excelu označené "01" jsou nově doplněny nejen na úroveň obcí, ale ukazují i srovnání okresů a ORP - vždy v rozdělení dle věkových kategorií

CELKOVĚ POZITIVNÍ ZPRÁVOU JE, ŽE SE OČKOVÁNÍ V POSLEDNÍM TÝDNU ZRYCHLILO A VÝZNAMNĚJI POKLESL I POČET NECHRÁNĚNÝCH SENIORNÍCH SKUPIN OBYVATEL (VIZ SOUBORY "01_data..." a PŘÍLOHA 01)

  *   Nově evidujeme cca 269 tis. osob ve věku 65+, kteří nejsou pravděpodobně chráněni ani proděláním nemoci, ani očkováním (pokles o cca 8 tisíc proti minulému týdnu)
  *   Nově evidujeme cca 393 tis. osob ve věku 60+, kteří nejsou pravděpodobně chráněni ani proděláním nemoci, ani očkováním (pokles o cca 12 tisíc proti minulému týdnu)
  *   Poklesy nechráněných seniorů ve výše uvedených dvou bodech jsou ovšem způsobeny částečně i tím, že část dosud nechráněných se nakazila
  *   Došlo k mírnému navýšení proočkování ve věkových kategoriích pod 40 let (o + 1% - 2,5%)
  *   Ve srovnání s první polovinou října narostl a drží se i zájem o registrace k očkování - viz následující výšek tabulky z denního reportu posledních dní

Registrace očkování
Datum   12-15 let       > 16 let
01.11.2021      1 585   24 073
02.11.2021      1 306   22 637
03.11.2021      1 310   21 624
04.11.2021      1 186   17 661
05.11.2021      924     12 494
06.11.2021      646     8 091
07.11.2021      1 133   11 394
08.11.2021      1 220   14 988


Přiložené soubory 01 a 02 (data a prezentace) shrnují současný stav poočkovanosti dle velikosti sídel. - v datech lze snadno vyfiltrovat obce/ORP/okresy dle charakteristik a dle regionální příslušnosti.

Nízkou proočkovanost seniorů 60+ (50% této populace a méně) hlásí 12 obcí z různých krajů; nicméně ve srovnání s předchozími týdny došlo k nárůstu proočkovanosti populace seniorů a situace se pomalu zlepšuje:
Kraj    Obec    populace        očkovaní        neočkovaní
CZ072 Zlínský kraj      Vyškovec        30      30,0%   21
CZ032 Plzeňský kraj     Chlumy  73      34,2%   48
CZ032 Plzeňský kraj     Hvožďany (Domažlice)    10      40,0%   6
CZ063 Kraj Vysočina     Hornice 19      42,1%   11
CZ032 Plzeňský kraj     Hamry (Klatovy) 40      45,0%   22
CZ041 Karlovarský kraj  Vřesová 40      45,0%   22
CZ041 Karlovarský kraj  Nová Ves (Sokolov)      42      47,6%   22
CZ071 Olomoucký kraj    Podolí (Přerov) 57      49,1%   29
CZ053 Pardubický kraj   Tetov   59      49,2%   30
CZ032 Plzeňský kraj     Štítov  14      50,0%   7
CZ042 Ústecký kraj      Staňkovice (Litoměřice) 4       50,0%   2
CZ053 Pardubický kraj   Selmice 38      50,0%   19

Soubory 03 (data a mapy) shrnují proočkovanost z pohledu ORP - zejména jsou zde identifikovány oblasti, kde spolu sousedí více obcí s nízkou úrovní proočkovanosti
Soubory 04 (mapy) jsou aktualizované a doplněné mapové podklady

Nejvíce rizikové ORP (s kumulací více než 50 % vzájemně blízkých nebo sousedících obcí s malou proočkovaností) přičemž hranice proočkovanosti je zde nastavena na 60% - tedy následující OPR kumulují více než 50% svých obcí, které mají proočkovanost populace 16+ nižší  než 60%):
Kraj    ORP     Počet obcí v ORP        Obce s proočkovaností < 60 %    Podíl obcí s proočkovaností < 60 %
CZ080 Moravskoslezský kraj      Jablunkov       12      12      100%
CZ072 Zlínský kraj      Rožnov pod Radhoštěm    9       8       89%
CZ072 Zlínský kraj      Bystřice pod Hostýnem   14      11      79%
CZ080 Moravskoslezský kraj      Třinec  12      9       75%
CZ031 Jihočeský kraj    Kaplice 15      11      73%
CZ071 Olomoucký kraj    Jeseník 24      17      71%
CZ072 Zlínský kraj      Vsetín  32      21      66%
CZ080 Moravskoslezský kraj      Vítkov  12      7       58%
CZ064 Jihomoravský kraj Bučovice        20      11      55%
CZ053 Pardubický kraj   Lanškroun       22      12      55%
CZ080 Moravskoslezský kraj      Bruntál 31      16      52%
CZ071 Olomoucký kraj    Mohelnice       14      7       50%
CZ071 Olomoucký kraj    Šumperk 36      18      50%
CZ071 Olomoucký kraj    Uničov  10      5       50%
CZ072 Zlínský kraj      Valašské Meziříčí       18      9       50%
CZ080 Moravskoslezský kraj      Český Těšín     2       1       50%
-> i v počtu těchto problematických ORP nastal mírný posun a zlepšení situace, a to v důsledku mírně zrychleného očkování

Příloha 02 obsahuje sumární tabulky s daty o osobách, které prodělaly COVID - je zde kvantifikováno kolik z nich je již očkovaných - po krajích, dle věkových skupin

  *   Celkem evidujeme 1 744 420 osob se záznamem o prodělané nemoci a z nich 994 823 osob má alespoň jednu dávku očkování (tj. cca 57%)

S úctou L. Dušek





