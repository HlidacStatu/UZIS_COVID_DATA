Vážené kolegyně a kolegové, dobrý den - posílám prosím nový report s včerejšími aktualizovanými daty z centrálního systému COVID19/ISIN, aktualizované trendy a přehled dle krajů.

Za včerejší den evidujeme v systému celkem 8 559 nových případů onemocnění COVID-19. Tato hodnota odpovídá průměru celého týdne a při přibližně stejném objemu testů potvrzuje stagnaci šíření nákazy. Reprodukční číslo je aktuálně (dle odhadu EpiEstim) rovno 1,03. Nadále bohužel registrujeme velký podíl potenciálně zranitelných skupin pacientů s nákazou COVID-19 (viz níže).

Srovnání denních nárůstů v jednotlivých regionech shrnuje následující tabulka

Název kraje

Počet

%

Počet na 100 tis. obyv.

Průměrný denní nárůst za týden celkem na 100 tis. obyv.

/ skupina 65+ na 100 tis. obyv. 65+

Středočeský kraj

1 279

14,9 %

92,3

73,2 / 59,9

Hlavní město Praha

902

10,5 %

68,1

58,6 / 51,0

Královéhradecký kraj

816

9,5 %

147,9

144,4 / 119,3

Moravskoslezský kraj

749

8,8 %

62,4

44,4 / 34,9

Plzeňský kraj

743

8,7 %

126,0

89,4 / 61,7

Jihomoravský kraj

714

8,3 %

59,9

46,8 / 35,9

Karlovarský kraj

587

6,9 %

199,2

162,1 / 119,4

Pardubický kraj

493

5,8 %

94,3

81,9 / 63,7

Ústecký kraj

479

5,6 %

58,3

52,9 / 44,1

Jihočeský kraj

450

5,3 %

69,9

53,6 / 46,1

Liberecký kraj

421

4,9 %

94,9

80,8 / 63,1

Olomoucký kraj

381

4,5 %

60,3

51,5 / 40,4

Kraj Vysočina

307

3,6 %

60,2

44,8 / 44,0

Zlínský kraj

228

2,7 %

39,1

38,8 / 32,0

Neznámo

10

0,1 %

-

-

Vysoké absolutní hodnoty nárůstu hlásí zejména Středočeský kraj (+ 1279), další demograficky velké regiony (JMK, MSK) vykazují hodnoty relativně snížené. Denní průměrný nárůst v přepočtu na 100tis. obyvatel je velmi vysoký v krajích Královéhradeckém (> 140) a Karlovarském (> 160).

Ve srovnání okresů vykazují vysoké hodnoty (≥ 150) případů v okresech: Praha (902), Trutnov (300), Karviná (265), Brno-město (211), Sokolov (209), Cheb (203), Plzeň-město (198), Karlovy Vary (175), Praha-východ (175), Ostrava-město (169), Brno-venkov (167), Pardubice (164), Klatovy (160), Kladno (150).

K půlnoci je evidováno 49 úmrtí, z toho 47 je hlášeno z nemocnic.

Včera bylo nově diagnostikováno 1 416  nových pacientů ve věku 65+ (16,5 % celku) a dále 616 nových pacientů ve věku 75+ (7,2% celku).

Zátěž nemocnic: počet nově přijatých byl nahlášen ve výši cca 320 (z toho 218 ve věku 65+ a 130 ve věku 75+) a byl z velké části kompenzován velkým množstvím propuštěných pacientů - registrujeme tak cca 5 756 všech hospitalizovaných pacientů. - zátěž nemocnic zůstává stále na stejných hodnotách, i zde jde tedy o stagnaci. Nemocniční data budou upřesněna v ranním hlášení z nemocnic.

S úctou L. Dušek

