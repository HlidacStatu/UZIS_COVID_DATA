Vážené kolegyně a kolegové, dobrý den
– posílám prosím pro informaci aktualizované komplexní analýzy výsledků sledování ve školách, epidemiologická šetření a výsledků testů ze škol. Aktualizace posílám uprostřed nového týdne, kdy je již patrné, zda se trendy z dřívějška potvrzují.

Hlášení testů ze škol (soubor "testy_skoly_aktualizace") shrnuje nejnovější hlášení a jejich konfirmace. -> soubor je doplněn daty v MS Excel.

  *   závěry nejsou tak jednoznačné, jako v předchozích týdnech, v týdnu po 14.6. (a trvá to do včerejška) řada škol v cca 6 krajích nahlásila primární zvýšené záchyty pozitivních případů. Nejvíce je tento trend patrný v Kraji Vysočina. -> jde o primární hlášení ze škol, které probíhá agregovaně - testy se dále konfirmují.
  *   Zatím tyto zvýšené primární záchyty nevedou k nějakému viditelnému trendu na populační úrovni, nicméně je také pravda, že se v cca 4 krajích poklesy nákazy u dětí zastavily a trochu narůstá % nákaz, které KHS prokázaly jako související se školní docházkou.
  *   Nejde o dlouhodobý trend, který by jakkoli eskaloval, je to ale změna proti předchozím hlášením.

Na populační úrovni registrujeme zvýšeno úroveň nákaz zejména ve věkové třídě mladistvých 16 - 19 v Libereckém kraji, nově v této trajektorii roste i Praha. Situaci budeme denně sledovat.

Soubor "Aktualizace_report_deti_skoly" shrnuje za minulý týden a předchozí období výsledky populačních šetření, hlášení z KHS.

  *   zde jsou závěry konzistentní se všemi reporty po 12.4. - tedy nedochází k rizikovému navyšování nových clusterů, KHS hlásí epidemické události ve školách ve velmi nízkém počtu a s velmi malým počtem nakažených jedinců, větší počty záchytů na jednom místě jsou výjimkou
  *   nákaza u pedagogů a pracovníků velmi silně klesá v počtu nově nakažených i v celkové prevalenci, jednoznačně se zde projevuje vliv vakcinace.

S úctou L .Dušek


