Vážené kolegyně a kolegové, dobrý den – posílám prosím nový report s včerejšími aktualizovanými daty z centrálního systému COVID19/ISIN, aktualizované trendy a přehled dle krajů

Za včerejší den evidujeme v systému celkem 16 642 nových případů onemocnění COVID-19. Typicky jde o hodnotu úterní, které bývají v posledních týdnech nejvyšší z pracovních dnů daného týdne – i tato hodnota znamená růst oproti průměrům minulých týdnů. Jediné pozitivní je, že jde o růst, který je nižší, než by odpovídalo vysoce rizikové eskalaci – přesto jde o počet velmi vysoký a nadto doprovázený vysokým počtem nově nakažených seniorů a potenciálně zranitelných pacientů.  Hodnota reprodukčního čísla aktuálně odpovídá 1,1. Nárůst hodnot se dále týká i velmi vysokých příjmů do nemocnic (viz níže).

Srovnání krajů nadále potvrzuje gradient mezi více zatíženými kraji Čech a méně zatíženými kraji Moravy, byť i v této části republiky je patrný vyšší tlak na nemocniční péči. Velmi vysoké a stále narůstající denní přírůstky a populační zátěž vykazují kraje Středočeský, Plzeňský a Pardubický - tyto regiony vykázaly za včerejšek nárůst > 200 nových pacientů/100 tis. obyv. průměrné dlouhodobější denní příjmy zůstávají vysoké v KVK, KHK a LBK.

Srovnání krajů dokumentuje následující tabulka

Název kraje

Počet (%)

Počet na 100 tis. obyv.

Průměrný denní nárůst za týden celkem na 100 tis. obyv.

Průměrný denní nárůst za týden ve věku 65+ na 100 tis. obyv. 65+

Středočeský kraj

2,880 (17.3 %)

207.9

145.7

94.8

Hlavní město Praha

1,991 (12.0 %)

150.3

114.4

78.7

Plzeňský kraj

1,577 (9.5 %)

267.3

182.1

132.8

Jihomoravský kraj

1,410 (8.5 %)

118.3

83.1

57.8

Ústecký kraj

1,367 (8.2 %)

166.5

117.5

88.4

Moravskoslezský kraj

1,200 (7.2 %)

100.0

71.9

55.0

Pardubický kraj

1,056 (6.3 %)

202.0

145.4

107.2

Jihočeský kraj

990 (5.9 %)

153.7

100.4

72.1

Královéhradecký kraj

953 (5.7 %)

172.8

151.6

104.7

Liberecký kraj

836 (5.0 %)

188.4

153.1

111.4

Olomoucký kraj

767 (4.6 %)

121.4

81.3

54.6

Kraj Vysočina

638 (3.8 %)

125.1

82.8

61.1

Karlovarský kraj

503 (3.0 %)

170.7

146.2

132.5

Zlínský kraj

463 (2.8 %)

79.5

58.1

41.2

Neznámo

11 (0.1 %)







Ve srovnání okresů, včetně Prahy, vykazují vysoké absolutní nárůsty počtu případů: Praha (1991), Plzeň-město (550), Brno-město (459), Kladno (374), Hradec Králové (361), Pardubice (359), Ústí nad Orlicí (352), Kolín (335), Olomouc (312), Liberec (311), Praha-východ (305), Mladá Boleslav (295), Jindřichův Hradec (267), Ostrava-město (263), Mělník (258).

K půlnoci je evidováno 107 úmrtí, z toho 106 je hlášeno z nemocnic.

Včera bylo nově diagnostikováno 2 384 nových pacientů ve věku 65+ (14,3 % celku) a dále 919 nových pacientů ve věku 75+ (5,5 % celku).

Zátěž nemocnic: počet nově přijatých byl nahlášen ve výši > 750 (průběžná data: z toho 403ve věku 65+ a 226 ve věku 75+) - registrujeme celkem 8 162 všech hospitalizovaných pacientů. Nárůsty jsou patrné téměř ve všech regionech, počty hospitalizovaných narostly zejména v důsledku velmi vysokých příjmů k hospitalizacím, které nebyly vybalancovány propouštěním pacientů. Vzhledem k počtu nově diagnostikovaných potenciálně zranitelných kategorií pacientů lze v dalším období očekávat obdobně vysoké denní příjmy do nemocnic. Rovněž stále velmi vysoká je zátěž intenzivní péče a počty pacientů v těžkém stavu.

Nemocniční data budou upřesněna v ranním hlášení z nemocnic.

S úctou L. Dušek

