Vážené kolegyně a kolegové, dobrý den – posílám prosím nový report s včerejšími aktualizovanými daty z centrálního systému COVID19/ISIN, aktualizované trendy a přehled dle regionů.

Za včerejší den evidujeme v systému celkem 3 301 nových případů onemocnění COVID-19. Tato hodnota je první z pracovních dnů tohoto týdne a indikuje nadále pokles v šíření epidemie, - nicméně např. ve srovnání s hodnotami minulého týdne jde o pokles již nižší (pro srovnání, minulé pondělí jsme registrovali 3 868 případů). Lze očekávat, že jak se denní záchyty snižují v absolutních počtech, tak budou klesat i mezi týdenní rozdíly. Poklesy se nadále týkají všech regionů a v datech nejsou patrné výkyvy ukazující na rizikový vliv rozvolnění po 12.4.

Hodnota reprodukčního čísla 0,81.

Včera bylo nově diagnostikováno 464 nových pacientů ve věku 65+ (14,1% celku) a dále 169 nových pacientů ve věku 75+ (5,1 % celku). Tyto počty jsou v korelaci s vývojem celkových počtů nových případů a rovněž klesají - na počátku minulého týdne bylo nově diagnostikováno 579 pacientů ve věku 65+.

Srovnání krajů dokumentuje následující tabulka

SUMARIZACE VÝVOJE V KRAJÍCH



Název kraje

Počet (%)

Počet na 100 tis. obyv.

Průměrný denní nárůst za týden celkem na 100 tis. obyv.

Průměrný denní nárůst za týden ve věku 65+ na 100 tis. obyv. 65+

Moravskoslezský kraj

446 (13.5 %)

37.1

32.9

26.9

Jihomoravský kraj

411 (12.5 %)

34.5

26.7

20.4

Středočeský kraj

353 (10.7 %)

25.5

24.2

15.7

Ústecký kraj

309 (9.4 %)

37.6

36.0

30.2

Olomoucký kraj

309 (9.4 %)

48.9

34.3

21.4

Jihočeský kraj

267 (8.1 %)

41.5

38.1

25.2

Hlavní město Praha

256 (7.8 %)

19.3

20.9

15.5

Zlínský kraj

210 (6.4 %)

36.0

41.5

32.1

Pardubický kraj

193 (5.8 %)

36.9

32.0

24.6

Kraj Vysočina

184 (5.6 %)

36.1

38.7

28.8

Liberecký kraj

147 (4.5 %)

33.1

24.1

18.0

Plzeňský kraj

131 (4.0 %)

22.2

16.2

13.4

Karlovarský kraj

41 (1.2 %)

13.9

9.3

6.6

Královéhradecký kraj

38 (1.2 %)

6.9

11.2

8.1

Neznámo

6 (0.2 %)









Hranici 7 denní kumulativní incidence 100/100 tis. obyv. podkročily kraje Karlovarský a Královéhradecký, blíží se k ní hodnoty kraje Plzeňského. Klesající trend je patrný ve všech regionech, nejvyšší hodnoty 7deního průměrného nárůstu stále drží kraje, které byly šířením nákazy po 1.1.2021 zasaženy nejpozději, zejména kraj Zlínský.

Ve srovnání okresů včetně Prahy vykazují nejvyšší nové denní záchyty: Praha (256), Olomouc (140), Ostrava-město (127), Brno-město (102), Frýdek-Místek (96), Zlín (94), Brno-venkov (85), Blansko (81), Nový Jičín (77), České Budějovice (76), Přerov (74), Teplice (68), Karviná (66), Opava (63), Děčín (62).

K půlnoci evidováno 36 úmrtí, všechna jsou hlášena z nemocnic.

Zátěž nemocnic: počet nově přijatých byl nahlášen ve výši cca 202 pacientů (průběžná data: z toho 126ve věku 65+ a 65ve věku 75+). Počet nově přijímaných pacientů poklesl i na počátku týdne, kdy se dal očekávat jednorázový nárůst příjmů do nemocnic. To je velmi silný indikátor dalšího zpomalování epidemie a poklesu zátěže nemocnic.

Celkem nyní registrujeme 4 108 všech hospitalizovaných pacientů, - hodnota narostla oproti víkendu po dohlášení všech hospitalizací z nemocnic.

Dlouhodobější pokles ve srovnání s průměrem minulého týdne evidujeme i z jednotek intenzivní péče – zde aktuálně registrujeme cca 983 pacientů na JIP.

Data o hospitalizacích budou upřesněna v ranním hlášení z nemocnic.

S úctou L. Dušek

