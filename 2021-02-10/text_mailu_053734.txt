Vážené kolegyně a kolegové, dobrý den - posílám prosím v přílohách souhrnné reporty s daty o vakcinaci. Reporty 01A a 01B jsou doplněny dle podkladů MZ ČR.

  *   v dodávkách je nově již uvedena vakcína Astra Zeneca a jsou aktualizována další data

Celkem bylo ke dni 9. 2. 2021 (20:00) vykázáno 382 416 provedených očkování. U 116 622 osob bylo očkování ukončeno aplikací druhé dávky. Denní přehled vykázaných počtů očkování s rozlišením jednotlivých krajů, přehled dle prioritních skupin a dle věkových kategorií očkovaných shrnují datové přílohy 2 - 3.

  *   v souboru 02 najdete v záložce "přehled dle skupin" nově i detailní dělení po krajích - toto jsme doplnili na základě zpětné vazby z krajů (rozpis je dle skupin a krajů jednak celkem a jednak za poslední den)

Očkování sleduje stanovené prioritní skupiny. Jsou očkování zdravotničtí pracovníci (51,4 % celku), klienti a pracovníci sociálních služeb (15,9 %, bez zdravotníků v sociálních službách), pracovníci kritické infrastruktury (integrovaných záchranný systém, pracovníci energetiky, krizové štáby apod., bez zdravotnických pracovníků pracujících v této oblasti) 2,5 %, senioři 80+ (22,7 %).  K 9. 2. 2021 bylo vykázáno očkování u 97 514 osob ve věku 80+, což představuje cca 22,1 % všech osob této prioritní kategorie. Celkem provedlo registraci 210 869 seniorů 80+, což je cca 47,8 %. Dalších 19 771 registrací představují zdravotníci, k očkování je rezervováno celkem 89 400 osob.

S úctou L. Dušek

