Vážené kolegyně a kolegové, dobrý den - posílám prosím nový report s včerejšími aktualizovanými daty z centrálního systému COVID19/ISIN, aktualizované trendy a přehled dle krajů.

OMLOUVÁM SE ZA VÝPADEK DANÝ TECHNICKOU HAVÁRIÍ, DĚKUJI VELMI ZA POCHOPENÍ.

Za včerejší den evidujeme v systému celkem 10 165 nových případů onemocnění COVID-19. Aktuální hodnota reprodukčního čísla zůstává beze změny, tedy 1,04 (dle odhadu EpiEstim), nicméně počty nově diagnostikovaných pacientů v tomto týdnu převyšují hodnoty minulého týdne, a to při srovnatelném objemu testů. Nadto v zátěži existují významné rozdíly mezi regiony, přičemž v nejvíce zatížených regionech je patrný postupný růst. Tyto faktory je třeba vnímat jako rizikové signály možného začínajícího obratu k růstu epidemie.


Dne 09.02.2021 bylo provedeno 30 565 testů PCR a 30 563 antigenních testů, a to u 60 391 unikátních testovaných osob. Testy s preventivní indikací a prováděné v rámci plošného testování tvořily 45,0 % celkového počtu testů.

Srovnání denních nárůstů v jednotlivých regionech shrnuje následující tabulka

Název kraje

Počet

%

Počet na 100 tis. obyv.

Průměrný denní nárůst za týden celkem na 100 tis. obyv.

/ skupina 65+ na 100 tis. obyv. 65+

Středočeský kraj

1,428

14.0 %

103.1

77.8 / 62.9

Hlavní město Praha

1,127

11.1 %

85.1

66.5 / 52.6

Královéhradecký kraj

999

9.8 %

181.1

150.1 / 114.3

Jihomoravský kraj

900

8.9 %

75.5

50.7 / 36.8

Plzeňský kraj

842

8.3 %

142.7

98.1 / 66.4

Karlovarský kraj

747

7.3 %

253.5

165.6 / 130.8

Moravskoslezský kraj

717

7.1 %

59.7

42.1 / 32.7

Ústecký kraj

716

7.0 %

87.2

57.9 / 43.4

Pardubický kraj

640

6.3 %

122.5

87.9 / 68.5

Olomoucký kraj

482

4.7 %

76.3

48.7 / 39.3

Liberecký kraj

459

4.5 %

103.5

84.5 / 66.9

Jihočeský kraj

455

4.5 %

70.6

52.3 / 43.8

Kraj Vysočina

368

3.6 %

72.2

46.6 / 38.1

Zlínský kraj

275

2.7 %

47.2

35.0 / 27.1

Neznámo

10

0.1 %

-

-

Velmi rizikový rostoucí trend vykazují kraje Královéhradecký a Karlovarský - denní přírůstky jsou zde v přepočtu na 100 tis. obyvatel 2x až 2,5x vyšší než např. v moravských regionech (tj. vyšší než 150 až 160 nových případů denně na 100tis. obyvatel). Vysoce rizikové trendy se zde týkají i zranitelné věkové kategorie 65+ a opět vysoce převyšují hodnoty v jiných regionech. Z demograficky velkých regionů vykázaly vysoké denní přírůstky kraje Středočeský a Hlavní město Praha.

Ve srovnání okresů vykazují vysoké hodnoty (≥ 170) případů v okresech: Praha (1127), Hradec Králové (345), Cheb (278), Trutnov (269), Brno-město (263), Sokolov (254), Plzeň-město (234), Pardubice (219), Karlovy Vary (215), Kladno (190), Ostrava-město (187), Ústí nad Orlicí (183), Brno-venkov (177), Praha-východ (174), Olomouc (170).

K půlnoci je evidováno 63 úmrtí, všechna jsou hlášena z nemocnic.

Včera bylo nově diagnostikováno 1 452 nových pacientů ve věku 65+ (14,3% celku) a dále 656 nových pacientů ve věku 75+ (6,5% celku).

Zátěž nemocnic: počet nově přijatých byl nahlášen ve výši cca 460 (328 ve věku 65+ a 210 ve věku 75+). Celkem registrujeme 5 921 všech hospitalizovaných pacientů.

S úctou L. Dušek

