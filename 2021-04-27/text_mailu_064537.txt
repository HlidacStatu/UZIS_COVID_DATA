Vážené kolegyně a kolegové, v přílohách posílám aktualizovaná hlášení z nemocnic, přehledy dle krajů a jednotlivých zařízení.

V pondělí bylo nahlášeno + 183 nových příjmů do nemocnic, což je významně nižší počet než v uplynulých týdnech. Jde s vysokou pravděpodobností o nejvyšší hodnotu tohoto týdne, protože pondělí vždy znamená nárazově vyšší příjmy. Podle prediktivních modelů by tento týden celkové počty hospitalizací měly zásadně poklesnout, vysoce významně pod 3 000. Pokles se týká všech regionů, s výjimkou Zlínského kraje – tam počty stále rizikově oscilují a zátěž JIP v posledních dnech vykázala dokonce mírný nárůst.

Kontinuálně též klesá počet pacientů na JIP, aktuálně je hlášeno 735 a i tyto hodnoty dle platných predikcí tento týden dále významně klesnou.

S úctou L. Dušek


Celkový souhrn situace v ČR
• Celkem hospitalizovaných bylo včera 3 198.
• Hospitalizovaní tvoří 6,2 % z celkem pozitivních.
• Těžký průběh onemocnění a na JIP je hlášeno u 735 osob, 353x UPV, 15x ECMO.
• Podíl osob v těžkém stavu z celkového počtu hospitalizovaných je 21,5 %.
• Potvrzeno 26 úmrtí.

Nově přijatí pacienti
• Celkem 183 nově přijatých pacientů.
• Průměrný věk nově přijatých pacientů činí 64 let.
• Těžký stav je hlášen u 19 nově přijatých pacientů, stav střední je hlášen 108x.
• Nejvíce příjmů bylo v následujících krajích: ULK(35), JMK(29), JHC(24).

Nově propuštění pacienti
• Za 26.04.2021: celkem 300 propuštěných pacientů.
• Za 25.04.2021: celkem 70 propuštěných pacientů.
• Za 24.04.2021: celkem 114 propuštěných pacientů.

Zátěž dle krajů a nemocnic
• Nejvíce pacientů je v následujících krajích (z toho na JIP): MSK 461 (82), JMK 375 (109), HMP 363 (102).
• UPV potřebuje nejvíce pacientů v MSK 461 (45), ULK 344 (43), JMK 375 (42).
• ZZ s více jak 70 pacienty:
Krajská nemocnice T. Bati, a. s. (127), Fakultní nemocnice Ostrava (86), FN Na Bulovce (74), Nemocnice Nové Město na Moravě, p.o. (74), Fakultní nemocnice Brno (73).

Dostupné kapacity dle dispečinku IP
• UPV - volná kapacita ( 605 lůžek), tj. 25,5 % celku. ECMO - volná kapacita ( 40 přístrojů), tj. 44,9 % celku.
• JIP lůžka (HFNO+UPV): volná kapacita COVID+ 1 013 lůžek (+ volná kapacita pro COVID- pacienty 481 lůžek).
• Stand. lůžka s O2: volná kapacita COVID+ 2 031 lůžek (+ volná kapacita pro COVID- pacienty 4662 lůžek).


