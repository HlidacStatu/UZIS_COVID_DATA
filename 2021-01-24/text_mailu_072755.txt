Vážené kolegyně a kolegové, dobrý den - posílám prosím nový report s včerejšími aktualizovanými daty z centrálního systému COVID19/ISIN, aktualizované trendy a přehled dle krajů.

Za včerejší den evidujeme v systému celkem 4 222 nových případů onemocnění COVID-19. Jde o hodnotu sobotní a tedy i ovlivněnou objemem testů, nicméně odpovídá sérii záchytů ukazující na zpomalování epidemie. Hodnota reprodukce dle odhadu EpiEstim ke 0,88.


Dne 23.01.2021 bylo provedeno 13 873 testů PCR a 9 533 antigenních testů, a to u 23 099 unikátních testovaných osob. Testy s preventivní indikací a prováděné v rámci plošného testování tvořily 39,7 % celkového počtu testů. AG testy se na tomto záchytu podílely z 17,7 % (týdenní průměr podílu AG testů na pozitivních záchytech se pohybuje v rozsahu cca 20–25 %). COVID-19 byl prokázán u 1 784 asymptomatických osob, z toho v 317 případech na bázi AG testu následně potvrzeného vyšetřením PCR.

Srovnání denních nárůstů v jednotlivých regionech shrnuje následující tabulka

Název kraje

Počet

%

Počet na 100 tis. obyv.

Průměrný denní nárůst za týden celkem na 100 tis. obyv.

/ skupina 65+ na 100 tis. obyv. 65+

Královéhradecký kraj

703

16,7 %

127,4

137,1 / 107,7

Středočeský kraj

607

14,4 %

43,8

65,6 / 57,3

Hlavní město Praha

475

11,3 %

35,9

50,9 / 44,4

Moravskoslezský kraj

361

8,6 %

30,1

60,9 / 59,7

Jihomoravský kraj

347

8,2 %

29,1

53,0 / 48,5

Karlovarský kraj

320

7,6 %

108,6

112,1 / 96,4

Zlínský kraj

227

5,4 %

39,0

55,4 / 47,8

Ústecký kraj

205

4,9 %

25,0

46,9 / 45,5

Liberecký kraj

197

4,7 %

44,4

81,2 / 66,7

Kraj Vysočina

195

4,6 %

38,2

49,6 / 40,8

Plzeňský kraj

165

3,9 %

28,0

68,1 / 50,4

Pardubický kraj

158

3,7 %

30,2

75,5 / 60,2

Jihočeský kraj

135

3,2 %

21,0

53,1 / 55,5

Olomoucký kraj

125

3,0 %

19,8

63,1 / 54,3

Neznámo

2

0,0 %

-

-


Ve shodě s hodnotami včera v přepočtu na počet obyvatel stále vykazují nejvyšší denní přírůstky KHK a KVK. V obou regionech se vysoké denní přírůstky přepočítané na 100tis. obyvatel týkají i seniorních skupin obyvatel. Ve srovnání s předchozími dny je patrný pokles hodnot v JMK a MSK.

Ve srovnání okresů vykazují vysoké hodnoty (≥ 100) případů v okresech: Praha (475), Hradec Králové (270), Náchod (168), Trutnov (154), Cheb (147), Brno-město (107), Liberec (107).

K půlnoci bylo dosud nahlášeno 50 nových úmrtí, z toho 48 jsou hlášena z nemocnic.

Včera bylo nově diagnostikováno 720 nových pacientů ve věku 65+ a dále 323 nových pacientů ve věku 75+. I zde je patrný pokles ve srovnání s předchozími sobotními hodnotami.

Zátěž nemocnic: k půlnoci nemocnice nahlásily velké množství propuštěných pacientů (za poslední dva dny > 750) a hlásí k půlnoci celkem 5 743 všech hospitalizovaných pacientů. Tyto hodnoty upřesním v ranním hlášení z nemocnic.

S úctou L. Dušek

