Vážené kolegyně a kolegové, dobrý den,
posílám prosím v přílohách mailu ucelenou aktualizaci strategických souhrnných analýz, predikcí a rozborů ke stavu epidemie. Na úvod lze velmi stručně situaci shrnout následovně:

  *   Virová nálož v populaci významně klesá, sestupný trend je konzistentní již mnoho dní. Pokles se týká všech věkových kategorií, bohužel ale velmi pomalu klesá zátěž ve zranitelných skupinách obyvatel, zejména mezi seniory ve věku 65+.
  *   V prevalenci je tak stále velký počet nově nakažených pacientů v riziku těžkého průběhu nemoci a zátěž nemocnic klesá ve shodě s predikcemi velmi pomalu. Zejména zátěž JIP v nejvíce zatížených krajích dlouhodobě stagnuje na vysokých počtech hospitalizovaných (JMK, MSK, OLK ...).  Predikce tak ukazují s vysokou pravděpodobností na stále velký počet denních příjmů do nemocnic - zátěž nemocnic bude sice pomalu klesat, ale v nejvíce ztížených krajích zůstane vysoká až do Vánoc.

Soubor "Indikátory epidemie" shrnuje klíčové ukazatele epidemie, zátěže nemocnic k 16.12. 2021. Z dat je patrná stále vysoká rizikovost situace, řada klíčových indikátorů je i přes znatelný pokles v rizikové zóně hodnot (počet a podíl symptomatických záchytů, denní příjmy komplikovaných průběhů nemoci na JIP, relativní pozitivita indikovaných testů, zásah seniorních skupin, ....). Z dat je evidentní silný ochranný efekt vakcinace proti těžkému průběhu nemoci -> zátěž JIP (a zejména UPV/ECMO) já 5x až 8x nižší u populace s dokončeným očkováním ve srovnání s neočkovanými.

Soubor "Aktualizace_variantní_predikce" shrnuje stav epidemie a výsledky prediktivních modelů, zejména pravděpodobnostních modelů zátěže nemocnic. Z krátkodobých projektů je evidentní, že i při poklesu zátěže při R < 0,9 bude i během Vánoc denně nově diagnostikován vysoký počet nakažených a systém testování a trasování bude pod velkým tlakem. V dalším období bude do nemocnic denně přijímáno až > 500 pacientů, z toho téměř 90 - 100 na JIP. Počty hospitalizovaných se budou pohybovat nad 5000, z toho nad 900 na JIP.

V prezentaci je krátká část věnována nové variantě Omikron, která se již v ČR nepochybně komunitně šíří. Jde o rizikový vývoj:

  *   Odhady R0 pro Omikron se pohybují mezi 2 – 3 násobkem vzhledem k Delta, některá seroprevalenční šetření JAR ukazují na 1,7 násobek. Vysoká nakažlivost nové varianty může být pro českou populaci velmi riziková, zejména v období počátku roku 2022. Omikron v JAR převážil nad variantou Delta během velmi krátké doby (týdny). Pro ČR by to znamenalo rizikovou výměnu variant již během vánočních týdnů.
  *   Dospělá populace stále není dostatečně proočkovaná a v lednu až březnu 2022 dojde k částečnému vyčerpání imunity u dříve očkovaných osob. Vysoce nakažlivý virus tak bude mít velký prostor pro masivní šíření v populaci, které může ještě umocnit schopnost prolamovat post-infekční imunitu.  -> Existuje tak riziko velmi rychlého zásahu velké části české populace. I při nižší virulenci (zatím pouze předpoklad, neověřený na evropské populaci) by tak nová varianta měla významný zdravotní dopad.
Dále přikládám standardní soubory pro krajskou koordinaci intenzivní péče - soubory KKIP01, KKIP02 - 03

  *   Z tabulkových souhrnů v souboru KKIP 01 (uděláno pro kraje i okresy) je patrné, že v prevalenci je stále vysoký počet potenciálně zranitelných nově nakažených osob, i když jejich počet začal po dlouhé době klesat. V následujících 10 - 14 dnech lze tak očekávat více než 8 000 nových hospitalizací, z nichž až třetina bude vyžadovat nějakou formu intenzivní péče.
  *   Soubory KKIP02 - KKIP03 shrnují aktualizovaný vývoj počtu hospitalizací a zátěže JIP, časové průběhy ukazují na pomalý pokles počtu pacientů, u JIP v nejvíce zatížených krajích jde stále spíše o rizikovou stagnaci.

