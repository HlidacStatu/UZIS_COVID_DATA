Vážené kolegyně a kolegové, dobrý den – posílám prosím nový report s včerejšími aktualizovanými daty z centrálního systému COVID19/ISIN, aktualizované trendy a přehled dle regionů.

Prezentace a data nyní nově pracují s demografickými daty ČR za rok 2020 - dle vydání ČSÚ k 1.1. 2021.

Za včerejší den evidujeme v systému celkem 381 nových případů onemocnění COVID-19. Jde o nedělní hodnotu, která není reprezentativní pro dlouhodobý trend, avšak i v mezi – týdenním srovnání weekendových hodnot potvrzuje zpomalování epidemie. Minulou sobotu bylo potvrzeno 1171 nových případů a minulou neděli 508 nových případů COVID.

Hodnota reprodukčního čísla je 0,82 (7denní časové okno). Hodnota R pro 14denní časové okno je 0,86.

Včera bylo nově diagnostikováno 56 nových pacientů ve věku 65+ (14,7 % celku) a dále 22 nových pacientů ve věku 75+ (5,8 % celku). V obou těchto potenciálně velmi zranitelných skupinách pacientů je patrný významný pokles zátěže, který se promítá do snižujícího se počtu nově přijatých k hospitalizaci.

Srovnání krajů dokumentuje následující tabulka
Srovnání trendů ve vývoji nových případů na 100 tis. obyvatel v celé ČR a v jednotlivých krajích obsahuje datová příloha této zprávy

SUMARIZACE VÝVOJE V KRAJÍCH









Název kraje

Denní počet nových případů (%)

Denní počet nových případů na 100 tis. obyv.

7denní počet nových případů na 100 tis. obyv.

14denní počet nových případů na 100 tis. obyv.

7denní počet nových případů 65+ na 100 tis. 65+

7denní relativní pozitivita indikovaných (Dg/Epi) testů v % *

Jihomoravský kraj

75 (19.7 %)

6.3

107.8

245.9

75.7

11.3 % / 5.0 %

Moravskoslezský kraj

55 (14.4 %)

4.6

132.5

294.2

96.7

9.7 % / 9.3 %

Hlavní město Praha

47 (12.3 %)

3.5

81.9

184.9

39.9

3.4 % / 2.4 %

Středočeský kraj

34 (8.9 %)

2.4

83.9

195.1

47.3

5.0 % / 5.7 %

Olomoucký kraj

29 (7.6 %)

4.6

92.6

250.6

75.3

1.8 % / 0.0 %

Kraj Vysočina

22 (5.8 %)

4.3

148.4

338.8

69.0

8.5 % / 8.4 %

Královéhradecký kraj

21 (5.5 %)

3.8

37.6

93.1

19.0

4.2 % / 1.3 %

Zlínský kraj

20 (5.2 %)

3.4

149.6

352.2

97.9

11.9 % / 11.0 %

Ústecký kraj

20 (5.2 %)

2.4

123.9

296.0

91.4

10.2 % / 12.4 %

Plzeňský kraj

18 (4.7 %)

3.0

62.8

151.4

30.4

1.8 % / 6.0 %

Pardubický kraj

18 (4.7 %)

3.4

83.2

189.2

56.7

2.6 % / 3.8 %

Liberecký kraj

13 (3.4 %)

2.9

88.4

194.4

67.2

9.3 % / 5.3 %

Jihočeský kraj

6 (1.6 %)

0.9

145.9

347.0

88.8

13.9 % / 6.8 %

Karlovarský kraj

1 (0.3 %)

0.3

34.4

88.3

36.2

30.8 % / 17.1 %

ČR

381 (100.0 %)

3.6

101.1

235.4

65.2

6.9 % / 6.3 %



Celkový 7denní počet nově potvrzených případů klesl na 101,1 /100tis. obyvatel a je tak těsně and hranicí 100/100tis.

  *   Nejnižší hodnoty stále vykazují kraje KVK a HKK - oba tyto kraje de drží velmi významně v počtu týdenních záchytů pod hranici 50/100 tis. obyv.
  *   Pod hranicí 7denních počtů potvrzených případů pod 100/100tis se rovněž drží kraj Plzeňský a tento nadále klesá.
  *   Pod výše zmíněnou hranici 100/100tis. jsou dále kraje Pardubický, Liberecký, Středočeský a hlavní město Praha.
  *   Nově pod uvedenou hranici klesl Olomoucký kraj
  *   Všechny kraje vykazují klesající trend virové zátěže v populaci.

Nejvyšší záchyty (absolutní počty) jsou registrovány v okresech: Praha (47), Brno-město (33), Brno-venkov (28), Ostrava-město (21), Olomouc (20), Uherské Hradiště (13), Frýdek-Místek (12), Opava (11), Rychnov nad Kněžnou (11), Jihlava (9), Liberec (8), Hradec Králové (8), Praha-západ (8), Teplice (7), Plzeň-město (7).

K půlnoci je evidováno 13 úmrtí, všechna jsou hlášena z nemocnic.

Zátěž nemocnic: počet nově přijatých byl nahlášen ve výši cca 51 pacientů (průběžná data: z toho 23 ve věku 65+ a 7 ve věku 75+).

Celkem nyní registrujeme 1 819 všech hospitalizovaných pacientů. Celkové počty hospitalizací mohou být částečně podhlášené a zkreslené nižšími příjmy o weekendu.

Aktuálně registrujeme cca 409 pacientů na JIP. I v tomto ukazateli je patrný dlouhodobý pokles, který se týká všech regionů.

Data o hospitalizacích budou upřesněna v ranním hlášení z nemocnic.

S úctou L. Dušek

