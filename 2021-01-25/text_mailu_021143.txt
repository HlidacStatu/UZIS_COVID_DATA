Vážené kolegyně a kolegové, dobrý den - posílám prosím nový report s včerejšími aktualizovanými daty z centrálního systému COVID19/ISIN, aktualizované trendy a přehled dle krajů.

Za včerejší den evidujeme v systému celkem 2 376 nových případů onemocnění COVID-19. Jde o hodnotu nedělní a tedy ovlivněnou objemem testů, nicméně odpovídá sérii záchytů ukazující na zpomalování epidemie. Dynamika šíření epidemie dle populačních ukazatelů jednoznačně stále zpomaluje ... stávající odhad reprodukčního čísla je 0,9 (dle EpiEstim) ... hodnota tak reaguje na fakt, že populační poklesy nejsou již tak velké jako před cca týdnem či dvěma.

Samozřejmě weekendové hodnoty nejsou reprezentativní (za včerejšek dohlášeno 13 926 PCR testů, 9 670 antigenních testů) , nicméně ani tak nedošlo k rizikové eskalaci v relativní pozitivitě záchytu nemoci. To je velmi klíčový ukazatel a i přes mezi-denní značnou variabilitu jsou 7denní průměry zatím stabilní a nerostou:

  *   diagnostické a klinické indikace testů vykazují pozitivitu 28,5 %,
  *   testy s epidemiologickou indikací (rizikové kontakty, trasování) mají 20,0% pozitivitu,
  *   testy s preventivní indikací a při plošném testování dosahují 2,8% pozitivity


Srovnání denních nárůstů v jednotlivých regionech shrnuje následující tabulka

Název kraje

Počet

%

Počet na 100 tis. obyv.

Průměrný denní nárůst za týden celkem na 100 tis. obyv.

/ skupina 65+ na 100 tis. obyv. 65+

Královéhradecký kraj

383

16,1 %

69,4

138,0 / 106,2

Moravskoslezský kraj

344

14,5 %

28,7

57,5 / 56,2

Hlavní město Praha

274

11,5 %

20,7

50,9 / 44,2

Středočeský kraj

229

9,6 %

16,5

66,0 / 57,9

Jihomoravský kraj

182

7,7 %

15,3

52,2 / 46,8

Ústecký kraj

179

7,5 %

21,8

47,7 / 44,8

Karlovarský kraj

132

5,6 %

44,8

118,0 / 103,5

Zlínský kraj

131

5,5 %

22,5

55,5 / 47,2

Olomoucký kraj

125

5,3 %

19,8

62,7 / 53,2

Liberecký kraj

122

5,1 %

27,5

80,2 / 68,3

Pardubický kraj

88

3,7 %

16,8

73,7 / 57,9

Plzeňský kraj

70

2,9 %

11,9

67,0 / 49,4

Kraj Vysočina

68

2,9 %

13,3

49,1 / 41,4

Jihočeský kraj

47

2,0 %

7,3

53,7 / 55,8

Neznámo

2

0,1 %

-

-

Nadále platí, že nejvíce rizikový vývoj a dlouhodobý trend vykazují kraje KHK a KVK - to se týká i denních průměrných počtů nakažených seniorů v kategorii 65+ - v těchto regionech evidujeme rovněž velmi rizikovou situaci v zátěži nemocnic.

Ve srovnání okresů vykazují vysoké hodnoty (≥ 50) případů v okresech: Praha (274), Náchod (113), Trutnov (104), Ostrava-město (99), Hradec Králové (94), Liberec (89), Olomouc (79), Opava (78), Brno-město (72), Karlovy Vary (66), Karviná (60), Rychnov nad Kněžnou (54),

K půlnoci je evidováno 44 úmrtí, všechna jsou hlášena z nemocnic.

Včera bylo nově diagnostikováno 411 nových pacientů ve věku 65+ a dále 214 nových pacientů ve věku 75+. Je patrný pokles ve srovnání s předchozími weekendovými hodnotami.

Zátěž nemocnic: k půlnoci nemocnice nahlásily velké množství propuštěných pacientů (za poslední tři dny > 1000) a hlásí k půlnoci celkem 5 621 všech hospitalizovaných pacientů. Tyto hodnoty upřesním v ranním hlášení z nemocnic. Data indikují i pokles počtu pacientů na intenzivní péči.

S úctou L. Dušek

