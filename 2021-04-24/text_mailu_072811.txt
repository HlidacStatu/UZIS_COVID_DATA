Vážené kolegyně a kolegové, dobrý den – posílám prosím nový report s včerejšími aktualizovanými daty z centrálního systému COVID19/ISIN, aktualizované trendy a přehled dle regionů.

Za včerejší den evidujeme v systému celkem 2 587 nových případů onemocnění COVID-19. Jde o poslední hodnotu pracovní části týdne, která ukazuje na brždění epidemie. Odpovídající hodnoty ze čtvrtka - pátku minulého týdne byly 3 200 - 3 300.

Hodnota reprodukčního čísla je 0,82, dlouhodobě osciluje mezi 0,7 - 0,9 a rovněž ukazuje na zpomalování šíření nákazy v populaci.

Včera bylo nově diagnostikováno 334 nových pacientů ve věku 65+ (12,9 % celku) a dále 102 nových pacientů ve věku 75+ (3,9 % celku). I tyto hodnoty poklesly v korelaci s vývojem celkového počtu záchytů.

Srovnání krajů dokumentuje následující tabulka

SUMARIZACE VÝVOJE V KRAJÍCH



Název kraje

Počet (%)

Počet na 100 tis. obyv.

Průměrný denní nárůst za týden celkem na 100 tis. obyv.

Průměrný denní nárůst za týden ve věku 65+ na 100 tis. obyv. 65+

Moravskoslezský kraj

315 (12.2 %)

26.2

27.5

17.6

Olomoucký kraj

254 (9.8 %)

40.2

29.9

18.9

Ústecký kraj

252 (9.7 %)

30.7

28.9

25.5

Středočeský kraj

251 (9.7 %)

18.1

20.0

11.1

Jihomoravský kraj

247 (9.5 %)

20.7

24.6

18.7

Jihočeský kraj

243 (9.4 %)

37.7

33.8

23.1

Hlavní město Praha

231 (8.9 %)

17.4

17.5

12.2

Zlínský kraj

225 (8.7 %)

38.6

39.3

30.6

Kraj Vysočina

177 (6.8 %)

34.7

29.4

20.3

Pardubický kraj

135 (5.2 %)

25.8

24.4

16.0

Liberecký kraj

98 (3.8 %)

22.1

20.4

16.2

Plzeňský kraj

92 (3.6 %)

15.6

14.5

11.3

Královéhradecký kraj

39 (1.5 %)

7.1

8.3

6.1

Karlovarský kraj

21 (0.8 %)

7.1

6.3

5.2

Neznámo

7 (0.3 %)









Kraje Karlovarský a Královéhradecký si udržely i na konci pracovního týdne svou nízkou incidenci, dlouhodobější průměr zde dále mírně poklesl. Oba kraje vykazují kumulativní týdenní incidenci pod hranicí 100/100 tis. obyv. dlouhodobě. Velmi blízko má k této hranici Plzeňský kraj, a dále Hlavní město Praha a Středočeský kraj. Hodnoty dlouhodobě klesají v kraji Jihomoravském. Naopak zvýšené počty nově potvrzených případů přetrvávají v kraji Olomouckém, Jihočeském a Zlínském.

Ve srovnání okresů včetně Prahy vykazují nejvyšší nové denní záchyty: Praha (231), Ostrava-město (107), Zlín (98), Olomouc (90), Přerov (78), České Budějovice (77), Vsetín (68), Teplice (61), Žďár nad Sázavou (57), Frýdek-Místek (56), Brno-venkov (54), Děčín (51), Karviná (50), Jindřichův Hradec (46), Třebíč (45).

K půlnoci evidováno 22 úmrtí, všechna jsou hlášena z nemocnic.

Zátěž nemocnic: počet nově přijatých byl nahlášen ve výši cca 160 pacientů (průběžná data: z toho 84 ve věku 65+ a 31 ve věku 75+).

  *   počty nově přijímaných pacientů nadále klesají a ve shodě s predikcemi významně klesají i celkové počty hospitalizovaných.

Celkem nyní registrujeme 3 466 všech hospitalizovaných pacientů, - hodnota po pondělním jednorázovém nárůstu denně klesá. Dlouhodobější pokles ve srovnání s průměrem minulého týdne evidujeme i z jednotek intenzivní péče – zde aktuálně registrujeme cca 798 pacientů na JIP.

Data o hospitalizacích budou upřesněna v ranním hlášení z nemocnic.

S úctou L. Dušek

