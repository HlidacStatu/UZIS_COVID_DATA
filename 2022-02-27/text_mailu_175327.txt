Vážené kolegyně a kolegové, dobrý den – posílám prosím aktualizovanou souhrnnou týdenní prezentaci ke stavu vakcinace: soubor VAKCINACE_SOUHRN"

Nově zde v jednom mailu spojuji tuto prezentaci se soubory a přehledy proočkovanosti regionů (v předchozích týdnech byly rozebírány odděleně, ale klesající objem dávek očkování již nevyžaduje tak detailní popis, týdenní změny jsou velmi malé).

  *   Datové soubory v Excelu označené "01" jsou doplněny na úroveň obcí, dále pro  srovnání okresů a ORP - vždy v rozdělení dle věkových kategorií + soubor Příloha 01 shrnuje počty a podíl neočkovaných, ani nemocí nechráněných, seniorů i ostatních věkových kategorií
Přiložené soubory 01 a 02 (data a prezentace) shrnují současný stav proočkovanosti dle velikosti sídel. - v datech lze snadno vyfiltrovat obce/ORP/okresy dle charakteristik a dle regionální příslušnosti.
  *   Soubor 03 (data) shrnuje proočkovanost z pohledu ORP - zejména jsou zde identifikovány oblasti, kde spolu sousedí více obcí s nízkou úrovní proočkovanosti

Prezentace "Vakcinace_SOUHRN" shrnuje vývoj v únoru, během kterého bohužel dochází k dalším poklesům počtu aplikovaných dávek očkování; aktuální trend jednoznačně potvrzuje klesající zájem populace.  /viz též příloha v MS Excel "DATA_vakcinace_dávky"

Aplikace dávek v retrospektivním stručném přehledu:

  *   Po 1.1. došlo k výraznému nárůstu zájmu o očkování a po 10.1. bylo v pracovních dnech průměrně aplikováno více než 85 000 dávek
  *   Ke konci ledna poklesl denní počet aplikací na cca 40 000 a v prvních únorových dnech bylo denně aplikováno kolem 25 000 dávek.
  *   V týdnu po 7.2. bylo v pracovních dnech průměrně aplikováno 17 400 dávek
  *   V pracovních dnech po 14.2. bylo průměrně denně aplikováno 11 810 dávek
  *   V pracovních dnech po 21.2. bylo průměrně aplikováno 7 800 dávek

Souhrnný přehled dávek za únor 2022, k datu 25.2. 2022:

  *   celkem bylo za únor dosud aplikováno 322 366 dávek -> za leden jsme celkově registrovali cca 52 200 dávek denně, dosavadní vývoj v únoru ukazuje na cca 12 895 dávek denně (kalkulováno včetně weekendů)
  *   z celkového dosavadního objemu v únoru tvořila 77,7% dávka posilující
  *   první dávku u dvou-dávkového schématu za únor dosud absolvovalo celkem 14 618 osob (4,5% všech dávek) a jedno-dávkovou vakcínu si vzalo 824 osob (0,3%)
  *   pokud jde o všechny primo-vakcinace, pak celkový součet dávek podaných dosud za únor byl cca 15 442

Celkem bylo dosud v únoru průměrně denně aplikováno:

  *   10 024 posilujících dávek (pro srovnání v prosinci: 49 140; v lednu 44 776)
  *   2 253 dávek ukončujících dvou-dávkové schéma (pro srovnání v prosinci: 8 335; v lednu 4 109)
  *   618 primo-vakcinací (pro srovnání v prosinci: 5 025; v lednu 3 288)

Očkování má k 25.2. 2022 dokončeno:

  *
90,0% osob ve věku 80+ -> s posilující dávkou: 73,5%
  *   86,0% osob ve věku 60+ -> s posilující dávkou: 70,2%
  *   88,3% osob ve věku 65+ -> s posilující dávkou: 73,4%
  *   74,4% osob ve věku 18+ -> s posilující dávkou: 45,6%
  *   74,2% osob ve věku 16+ -> s posilující dávkou: 44,9%
  *   47,3% osob ve věku 12–15 let
  *   5,3% osob ve věku 5–11 let

Očkování posilující dávkou: tato byla aplikována u 67,8% všech osob, které na ní mají nárok (viz slidy 4 až 8 v prezentaci)

  *   u věkové kategorie 60+ mělo/má nárok na posilující dávku cca 2 236 tis. osob a dosud ji absolvovalo 87,4%

Postupně (byť stále relativně pomalu) klesá počet seniorů, kteří nejsou chráněni vakcinací a ani nemají záznam o prodělání nemoci:

  *   u věkové kategorie 60+ je to nyní cca 254,7 tis. osob (před Vánoci to bylo 301 tis. osob; na konci ledna to bylo 266tis. osob)
  *   u věkové kategorie 65+ je to nyní cca 155,9 tis. osob (před Vánoci to bylo 190 tis. osob; na konci ledna to bylo 164tis. osob)

S úctou L. Dušek



