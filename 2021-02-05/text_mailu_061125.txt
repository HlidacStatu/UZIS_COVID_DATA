Vážené kolegyně a kolegové, dobrý den - posílám prosím ranní hlášení z nemocnic, v přílohách souhrnné reporty včetně přehledu zátěže nemocnic po zařízeních a po krajích.

Zátěž nemocnic bohužel zůstává setrvale vysoká a hodnoty se téměř shodují s předchozím dnem. prediktivní modely na dalších cca 10 dní předpovídají denní příjmy ve výši 400 - 450 (včerejší hodnota se rovná přesně 450), což vychází zejména z počtu denně nově nakažených seniorů a zranitelných osob v uplynulých dnech.

Celková zátěž systému nemocniční péče tak stále kolísá na velmi vysokých hodnotách.

Zátěž intenzivní péče se rovněž pohybuje v mírně vyšších hodnotách než  v uplynulých dnech (cca 1068 pacientů na lůžku JIP, z toho 533 pacientů na UPV a 16 x ECMO).

Níže je prosím celkový souhrn hodnot v číslech

S úctou L. Dušek


Celkový souhrn situace v ČR:

  *   Celkem hospitalizovaných bylo dnes 5753.
  *   Hospitalizovaní tvoří 6,04 % z celkem pozitivních.
  *   Těžký průběh onemocnění a na JIP je hlášeno u 1068 osob, 533x UPV, 16x ECMO.
  *   Podíl osob v těžkém stavu z celkového počtu hospitalizovaných je 17,3 %.
  *   Potvrzeno 63 úmrtí. průměrný věk: 80 let



 Nově přijatí a propuštění pacienti:

  *   Celkem 450 nových příjmů, průměrný věk 68 let, těžký stav je hlášen 35x, jinak převažuje stav střední (241).
  *   Nejvíce příjmů bylo v HMP (93), HKK (47), STC (42).
  *   Dne 4.2. bylo nahlášeno 403 propuštěných pacientů



Zátěž dle krajů a nemocnic:

  *   Nejvíce pacientů je v HMP (855-> z toho na JIP 176), v JMK (623 -> z toho na JIP 125) a HKK (571 -> z toho na JIP 129).
  *   UPV potřebuje nejvíce pacientů v JMK (69), HMP (67), HKK (65).
  *   Nejvíce pacientů je v nemocnicích (>70):

Fakultní nemocnice Hradec Králové (196), Fakultní Thomayerova nemocnice (183), Fakultní nemocnice Plzeň (170), Krajská nemocnice Liberec, a.s. (152), Nem. Pardubického kraje, a.s., Pardubická nem. (134), FN Na Bulovce (132), Fakultní nemocnice v Motole (121), Oblastní nemocnice Náchod a.s. (118), Fakultní nemocnice Královské Vinohrady (115), Krajská nemocnice T. Bati, a. s. (115), Fakultní nemocnice Brno (107), KZ, a.s., Masarykova nem. Ústí n. L., o.z. (90), KKN a.s., Nemocnice Karlovy Vary (89), Nemocnice České Budějovice, a.s. (86), Psychiatrická nemocnice Bohnice (81), Fakultní nemocnice Ostrava (81), Všeobecná fakultní nemocnice v Praze (78), Oblastní nemocnice Kladno,a.s. (77), Fakultní nemocnice Olomouc (76), Fakultní nemocnice U sv. Anny v Brně (74), Nemocnice Jindřichův Hradec, a.s. (72).



Dostupné kapacity dle dispečinku IP:

  *   UPV - volná kapacita (816 lůžek), tj, 35,5400696864 % celku, ECMO - volná kapacita (40 přístrojů), tj, 48,19 % celku.
  *   JIP lůžka: volná kapacita COVID+ 213 lůžek (+ volná kapacita pro COVID- pacienty 490 lůžek).
  *   Stand. lůžka s O2: volná kapacita COVID+ 1284 lůžek (+ volná kapacita pro COVID- pacienty 4389 lůžek).

