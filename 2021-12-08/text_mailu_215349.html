<html>
<head>
<meta http-equiv="Content-Type" content="text/html; charset=windows-1250">
<style type="text/css" style="display:none;"> P {margin-top:0;margin-bottom:0;} </style>
</head>
<body dir="ltr">
<div style="font-family: Calibri, Arial, Helvetica, sans-serif; font-size: 12pt; color: rgb(0, 0, 0);">
</div>
<div>
<div dir="ltr"><span>Vážené kolegyně a kolegové, dobrý den – posílám prosím průběžnou aktualizaci souborů určených zejména pro krajskou koordinaci intenzivní péče, většina příloh je přímo nebo nepřímo postavena na hlášení zátěže z nemocnic.
</span>
<div><br>
</div>
<div>Přiložené soubory jsou ucelenější, než při běžné každodenní aktualizaci – celkové shrnutí vývoje je v aktualizovaném souboru &quot;<span style="background-color:rgb(255,255,0)"><b>aktualizace - variantní - predikce</b></span>&quot; - zde jsou i s textovým shrnutím
 dlouhodobé pravděpodobností predikce a krátkodobé variantní projekce vývoje dle hodnoty R + pravděpodobný vývoj zátěže v nemocnicích s aktualizovanými daty k 8.12.</div>
<div>
<ul>
<li><span>tento soubor je doplněn přílohami 01 až 03, grafické popisné srovnání vývoje 2020 - 2021, dále krátkodobé projekce možného vývoje lokalizované do regionů a vyčíslení proočkovanosti populačních kohort dle věkových tříd
<br>
</span></li></ul>
<div><b>Shrnutí stručně:</b><br>
</div>
<ul>
<li>Virová nálož v populaci pozvolna klesá (odhad reprodukčního čísla je cca 0,9), v některých regionech stagnuje na stále vysoce rizikových hodnotách. Řada významných indikátorů stavu epidemie stále překračuje hranice vysokého rizika, nicméně u většiny pozorujeme
 již několik dní trvající postupný pokles. Mírně klesá podíl nových případů s významnými symptomy nemoci (aktuálně pod 50% celkového počtu), stagnuje nebo mírně klesá počet případů diagnostikovaných s vážnými komplikacemi a pozvolna klesá i relativní pozitivita
 indikovaných testů. Zejména poslední zmíněný parametr je významným ukazatelem prevalence aktivních nákaz a i přes klesající tendenci je stále ve vysokých číslech: u testů z klinické a diagnostické indikace dosahuje relativní pozitivita hodnoty 34% (avšak v
 nejvíce zatížených regionech jako je nyní OLK, ZLK přesahuje 40 %). &nbsp;</li><li>Závažným a stále trvajícím rizikovým ukazatelem je vysoký počet denně nově nakažených potenciálně zranitelných osob (denní průměr je stále cca 1 600 nově potvrzených diagnóz v této rizikové subpopulaci); v populaci seniorů ve věku 65+ nadále registrujeme
 i vysokou relativní pozitivitu testů blízkou 30% (týdenní počet nově potvrzených případů v této věkové třídě dosahuje 484/100tis. osob). V důsledku toho stále narůstá počet hospitalizovaných v těžkém stavu (celkově bylo k 8.12. v ČR takto hospitalizováno na
 JIP 997 pacientů s COVID-19, z toho více než 540 na vysoce intenzivní léčbě s UPV nebo ECMO). &nbsp;</li><li>V pracovních dnech po 29.11. bylo do nemocnic denně přijímáno průměrně více než 720 pacientů s COVID-19, z toho více než 110 na JIP. &nbsp;</li><li>Zátěž nemocnic tak s vysokou pravděpodobností bude ještě minimálně dalších 7 – 10 dní narůstat, případně stagnovat na vysokých počtech vážně nemocných. &nbsp;<br>
<b>Výše uvedená fakta potvrzují stagnaci až pokles virové zátěže, avšak s očekávatelným pomalým poklesem v čase. Pomalý pokles následně znamená prolongování vysoké zátěže nemocnic v nejvíce zatížených regionech.
</b>&nbsp;<br>
&nbsp;</li></ul>
<div><b>Data z nemocnic bohužel stále potvrzují rizikové predikce, ale pozitivní zprávou stále je, že zejména zátěž JIP / UPV+ECMO neeskaluje a narůstá pomalým tempem (významně pomalejším než celkové počty hospitalizovaných) ... nicméně bohužel narůstá&nbsp;
<br>
</b></div>
</div>
<div>
<ul>
<li>po weekendu bylo dohlášeno přes 7000 hospitalizací pacientů s COVID-19 celkem na lůžku v jeden daný den a počet tak bohužel dosáhnul predikované rizikové hodnoty hned na počátku týdne&nbsp;
<b><br>
</b></li><li>počty pacientů na JIP dosáhly včera hodnoty 997: z toho 517 UPV a 26 ECMO; celkem bylo na JIP nově přijato 114 pacientů
<b><br>
</b></li><li><span>je také nutno doplnit, že narůstá denně hlášená mortalita pacientů, kteří byli v době úmrtí COVID+ - aktuálně je zpětně dohlašována až nad úroveň 100 úmrtí denně
<br>
</span></li></ul>
</div>
<div></div>
<span style="background-color:rgb(255,255,0)"><b>Soubor KKIP01 - &quot;risk mapping&quot;</b>
</span>- bohužel stále potvrzuje narůstající rizikovost a také velikost prevalenčního poolu, který s vysokou pravděpodobností dále navýší zátěž nemocnic-&gt;
<b>Soubor KKIP01 je opět připraven pro jednotlivé kraje i okresy, dle bydliště nakažených.&nbsp;</b><br>
<div>
<ul>
<li><span>denně tento týden nově přibývalo do prevalence více než 1 600 - 1 700 (cca průměr) potenciálně zranitelných pacientů denně, zátěž v této dimenzi stále v mezi-týdenním srovnání roste<br>
</span></li><li><span>pravděpodobnostní modely ukazují téměř s jistotou na riziko pokračování vysokých denních příjmů do nemocnic (spojené s pomalým poklesem virové nálože v populaci)<br>
</span></li><li><span>ve 14denní aktivní prevalenci registrujeme 22 058 nakažených ve věku 65+ a 7 816 nakažených ve věku 75+
<br>
</span></li></ul>
<div><br>
</div>
</div>
<div><span style="background-color:rgb(255,255,0)"><b>Soubory KKIP02 - KKIP03 </b>
</span>shrnují časové průběhy počtu pacientů (celkové počty a počty na JIP) v ČR a po jednotlivých krajích.
<br>
</div>
<div>
<ul>
<li><span><b>KKIP 02 - zátěž JIP: </b>Stále platí, že vývoj počtu pacientů na JIP je pomalejší než dynamika celkového počtu hospitalizovaných = stále se zde velmi významně promítá ochranný vliv vakcinace. Vývoj probíhá dle spodní hranice rizika modelu vybudovaného
 v září.&nbsp;</span></li><li><span><span><b>KKIP 02 - zátěž JIP:</b></span> Nový rizikový vývoj a vyšší počty pacientů na JIP s potenciálem růst evidujeme v krajích Středočeském, Jihočeském, Libereckém; situace se naopak stabilizovala v moravských krajích, včetně nejvíce zatíženého
 JMK (zde nadále počty pacientů ve výši 161 představují nejvyšší zátěž v ČR) <br>
</span></li><li><span><b>KKIP 03 - celkový počet hospitalizací: </b>i tento vývoj se v posledním týdnu částečně stabilizoval, nicméně bohužel celkové počty hospitalizovaných v daném dni přesáhly hodnotu 7 000, zátěž je to tedy stále velmi vysoká; vývoj v moravských krajích
 se stabilizoval (zátěž v čase silněji narůstá hlavně ve Zlínském kraji), nově rovněž narůstá zátěž ve Středočeském, Karlovarském, Libereckém kraji
<br>
</span></li></ul>
</div>
</div>
<span style="background-color:rgb(255,255,0)"></span></div>
S úctou L. Dušek
<div>
<div dir="ltr">
<div>
<div dir="ltr">
<div>
<div dir="ltr">
<div>
<div dir="ltr">
<div>
<div dir="ltr">
<div>
<div dir="ltr">
<div>
<div dir="ltr"><br>
</div>
</div>
</div>
</div>
</div>
</div>
</div>
</div>
</div>
</div>
</div>
</div>
</div>
</div>
</body>
</html>
