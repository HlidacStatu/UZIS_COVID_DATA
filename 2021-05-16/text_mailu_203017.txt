Vážené kolegyně a kolegové, dobrý den,
posílám prosím aktualizovaný souhrn stavu CoVID-19 v nemocnicích, predikce vývoje a přehledy zátěže po jednotlivých krajích.

Aktualizaci těchto predikcí nyní provádíme týdně, vzhledem k stabilní situaci a plošně klesající zátěži v nemocnicích to snad stačí, Pokud by prosím bylo třeba někde častější zobrazování, napište prosím.

Zítra pošlu po celém uzavřeném týdnu tradiční strukturovaný přehled vývoje dle dlouhodobých predikcí.

Celkový souhrn zátěže nemocnic (viz soubor "Stručný souhrn situace")

  *   Celkový počet hospitalizovaných pacientů stále kontinuálně klesá, aktuální týdenní pokles se stále drží v intervalu -25% až - 29%. Ke dni 16.5. je registrováno celkem 1 341 všech pacientů s CVID-19 na lůžkách nemocnic.
  *   Denní počty nově hospitalizovaných pacientů velmi významně klesají a týdenním průměru se již významně drží pod 100 příjmů denně. V pracovních dnech se příjmy drží na úrovni cca 70 denně.
  *   Klesající zátěž nemocnic se týká všech regionů, pokles zátěže je důsledkem klesající virové nálože v populaci a zejména postupující vakcinace. Klesá počet pacientů ze seniorních věkových skupin, kde velmi narostla proočkovanost - průměrný věk nově přijatých pacientů klesl k hranici 63 let.
  *   Kontinuálně klesá rovněž zátěž JIP: na lůžkách JIP je hlášeno cca 310 - 320 pacientů, z toho cca 135 vyžaduje vysoce intenzivní péči typu UPV, ECMO.
  *   Podíl pacientů v těžkém stavu z celkového počtu hospitalizovaných se pohybuje mezi 18 - 20 %. - i tento podíl mírně klesnul, v únoru - březnu dosahoval až 23%.

Vývoj zátěže nemocnic v jednotlivých regionech shrnují přiložené soubory KKIP01 - KKIP03.

  *   Zátěž nemocnic klesá kontinuálně a kopíruje tak pokles zátěže v populaci, kde se dlouhodobě drží trend sledující reprodukční číslo v intervalu 0,7 - 0,8. Grafy v souborech KKIP02 - 03 zobrazují více scénářů krátkodobých predikcí, nejrizikovější je nastaven dle R = 1,1, avšak v žádném z regionů takový vývoj není nenastává. To je velmi pozitivní zpráva. Pozitivní vývoj je důsledkem pokračující vakcinace zranitelných skupin obyvatel.
  *   Rovněž zátěž JIP klesá ve všech regionech, opět trend sleduje pokles zátěže při R 0,7 až 0,8, a to ve všech regionech.

Soubor "nemocnice-zatez-souhrn-kraje" kvantifikuje současnou zátěž segmentu lůžkové péče, včetně relativní obsazenosti lůžek s ohledem na velikost lůžkového fondu v krajích

  *   z dat je rovněž patrný významný pokles zátěže ve všech krajích
  *   pacienti s COVID obsahují cca 2,6% celkové kapacity lůžek s podporou O2 a 7,9 % lůžek JIP – pokles relativně obsazenosti lůžek JIP je patrný ve všech krajích. Nejvyšší obložnost lůžek JIP pacienty s COVID dosahuje v některých krajích hodnoty 14% - 15%.

Zjednodušenou predikci vývoje zátěže nemocnic v dalších 10 - 14 dnech shrnuje přiložený soubor "Risk mapping týdenní"

  *   Klesající virová nálož v populaci a postupující vakcinace signifikantně redukují počet potenciálně zranitelných nakažených pacientů - za posledních 14 dní evidujeme cca 2 400 potvrzených případů u osob ve věku 65+ a 800 u osob ve věku 75+.
  *   Pro období následujících 10 - 14 dnů predikujeme cca do 850 nových hospitalizací - průměrné počty denních příjmů do nemocnic tak klesnou pod hranici 70 - 80.

S úctou

L. Dušek


