Vážené kolegyně a kolegové, dobrý den - posílám prosím dva reporty zaměřené na klíčové dimenze v managementu epidemie - nákazy a ohniska v sociálních zařízeních a očkování a nákazy u ZP. Obě agendy jsou sledovány setrvale denně, ale vzhledem k stále velmi příznivému vývoji je reportuji jen takto, zatím 1 x za 14 dní.

Závěry jsou pozitivní - nákazy v sociálních zařízeních jsou stále velmi málo četné a počty individuálně nahlášených případů jsou za září v jednotkách. Již po prvním kole vakcinace na jaře 2021 klesla četnost nových nákaz k nízkým jednotkám a prakticky vymizely těžké případy onemocnění, což trvá dosud. Systém individuálních hlášení je samozřejmě závislý na spolupráci se zřizovateli a s poskytovateli těchto služeb, proto byli na počátku září opět obesláni s metodickými materiály a s prosbou o včasné hlášení nákaz. Nízké nahlášené počty nejsou nyní zkresleny - potvrzují je i výsledky šetření KHs, které nahlásily za září pouze 5 ohnisek v sociálních zařízeních, bez rizikové eskalace. - více viz report v příloze

Report týkající se zdravotnických pracovníků rovněž potvrzuje velmi nízký počet nově zachycených nákaz. Trend je sice mírně rostoucí, ale stále jde v celé ČR pouze o jednotky případů. Proočkovanost ve zdravotnictví aktivních ZP dosahuje 78,7%

  *   lékaři 85,7%
  *   sestry 78,1%
  *   další NLZP 75,5%

Stále ještě i v očkování ZP existují rezervy - data v přiloženém reportu ukazují proočkovanost prokazatelně aktivních ZP a je z nich patrné, že i v akutní lůžkové péči jsou značné rezervy (zejména u sester: např. v krajích ZLK, MSK a OLK je u nich proočkovanost jen mírně vyšší než 70%). Oproti analýzám před létem vzrostla proočkovanost sanitářů - aktuálně evidujeme 76,3%.

S úctou L. Dušek

