Vážené kolegyně a kolegové, dobrý den – posílám prosím nový report s včerejšími aktualizovanými daty z centrálního systému COVID19/ISIN, aktualizované trendy a přehled dle kraj.

Hlášení doplňuji stručnou aktuální prezentací – výběr popisných a provozních ukazatelů, vývoj klesající pozitivity testu, počty testů, srovnání regionů v hlavních ukazatelích apod.

Za včerejší den evidujeme v systému celkem 1 722 nových případů onemocnění COVID-19. Jde o nedělní data, tedy populačně málo reprezentativní, ale i tak v mezi-týdenním srovnání potvrzuje signifikantní brždění epidemie, - pro srovnání potvrzené záchyty nemoci minulou sobotu byly ve výši 5 463 a neděli 2 388.

Hodnota reprodukčního čísla odpovídá týdenním poklesům aktuálně je rovno 0,83.

Včera bylo nově diagnostikováno 320 nových pacientů ve věku 65+ (18,6 % celku) a dále 132 nových pacientů ve věku 75+ (7,7 % celku).

Srovnání krajů dokumentuje následující tabulka


SUMARIZACE VÝVOJE V KRAJÍCH



Název kraje

Počet (%)

Počet na 100 tis. obyv.

Průměrný denní nárůst za týden celkem na 100 tis. obyv.

Průměrný denní nárůst za týden ve věku 65+ na 100 tis. obyv. 65+

Ústecký kraj

262 (15.2 %)

31.9

89.6

72.3

Středočeský kraj

231 (13.4 %)

16.7

75.1

55.1

Hlavní město Praha

231 (13.4 %)

17.4

53.4

42.1

Jihomoravský kraj

180 (10.5 %)

15.1

60.2

50.2

Moravskoslezský kraj

165 (9.6 %)

13.7

58.5

48.2

Zlínský kraj

139 (8.1 %)

23.9

57.0

42.1

Královéhradecký kraj

84 (4.9 %)

15.2

42.6

33.3

Liberecký kraj

81 (4.7 %)

18.3

81.8

62.9

Plzeňský kraj

79 (4.6 %)

13.4

64.0

46.2

Olomoucký kraj

73 (4.2 %)

11.6

60.3

43.3

Kraj Vysočina

62 (3.6 %)

12.2

77.8

59.4

Jihočeský kraj

57 (3.3 %)

8.8

88.0

64.0

Pardubický kraj

57 (3.3 %)

10.9

78.0

58.7

Karlovarský kraj

11 (0.6 %)

3.7

23.9

26.1

Neznámo

10 (0.6 %)













Z týdenní kalkulace vyplývá, že ve všech regionech poklesl průměrný denní nárůst pod 100 / 100 tis. obyv. a trend v potvrzených denních záchytech je všude klesající. Stále jde avšak o vysoké hodnoty, které v přepočtu na kumulativní týdenní hodnoty vysoce překračují rizikové hranice dle platných mezinárodních doporučení

Ve srovnání okresů, včetně Prahy, vykazují vysoké absolutní nárůsty počtu případů: Praha (231), Zlín (77), Most (73), Brno-město (72), Karviná (59), Ostrava-město (57), Liberec (56), Olomouc (51), Brno-venkov (47), Teplice (46), Praha-východ (41), Uherské Hradiště (41), Plzeň-město (36), Ústí nad Labem (36), Mladá Boleslav (34).

K půlnoci je evidováno 52 úmrtí, všechna jsou hlášena z nemocnic.

Zátěž nemocnic: počet nově přijatých byl nahlášen ve výši > 290 pacientů – jde o pokles zátěže i ve srovnání s minulým weekendem (průběžná data: z toho 175 ve věku 65+ a 81 ve věku 75+) - registrujeme celkem 7 188 všech hospitalizovaných pacientů, což je opět pokles proti průměrné hodnotě týdne.

Weekendová data jsou ovšem částečně nedohlášená, probíhá velké množství propouštění, což částečně zkresluje aktuální přehled pacientů na lůžku. Avšak pokles je hlášen i u pacientů na intenzivní péči, což je velmi dobrý signál. Na jednotkách JIP je registrováno 1 618 pacientů. Pokles na jednotkách intenzivní péče je pomalejší než u celkového počtu hospitalizací.

S úctou L. Dušek

