Vážené kolegyně a kolegové, dobrý den - posílám prosím nový report s aktualizovanými daty z centrálního systému COVID19/ISIN, aktualizované trendy a přehled dle krajů.

V centrální databázi ISIN evidu​jeme za včerejší den 10 725 nových případů s COVID-19. Jde o hodnotu vyšší než včera, což se očekávalo, úterní a středeční hodnoty bývají v týdnu nejvyšší - nicméně ale hodnotu nižší než v uplynulých týdnech a opět indikující začátek zpomalování epidemie. Tomu odpovídá i postupný pokles hodnoty reprodukčního čísla k 1, aktuální hodnota (dle odhadu EpiEstim) je 0,95.

Epidemie tedy v celkovém populačním rozměru pomalu brzdí, na čemž se jistě podílí i antigenní testování doplněné velkou kapacitou PCT testů - v obou případech vidíme stagnaci a pokles relativní pozitivity záchytu nemoci. Bohužel nově nakažení potenciálně zranitelní a seniorní pacienti tvoří až 20% celkových záchytů a tedy zátěž nemocnic bude v tomto týdnu dále kulminovat.

Srovnání denních nárůstů v jednotlivých regionech shrnuje následující

Název kraje

Počet

%

Počet na 100 tis. obyv.

Průměrný denní nárůst za týden celkem na 100 tis. obyv.

/ skupina 65+ na 100 tis. obyv. 65+

Moravskoslezský kraj

1 491

13,9 %

124,2

132,3 / 129,8

Středočeský kraj

1 394

13,0 %

100,6

100,2 / 99,3

Jihomoravský kraj

1 107

10,3 %

92,9

90,8 / 83,2

Hlavní město Praha

952

8,9 %

71,9

80,3 / 73,3

Zlínský kraj

729

6,8 %

125,1

117,5 / 109,6

Ústecký kraj

669

6,2 %

81,5

83,3 / 88,4

Olomoucký kraj

664

6,2 %

105,1

104,4 / 100,6

Jihočeský kraj

660

6,2 %

102,5

87,4 / 94,5

Královéhradecký kraj

585

5,5 %

106,0

169,3 / 157,7

Liberecký kraj

559

5,2 %

126,0

129,7 / 123,8

Pardubický kraj

555

5,2 %

106,2

123,5 / 106,0

Plzeňský kraj

547

5,1 %

92,7

85,5 / 82,1

Kraj Vysočina

495

4,6 %

97,1

99,4 / 98,8

Karlovarský kraj

313

2,9 %

106,2

108,5 / 109,0

Neznámo

5

0,0 %

-

-

Nejvyšší hodnoty opět nese Moravskoslezský kraj (+ 1491), a to bohužel i v zátěži seniorních skupin ve věku 65+ - v tomto parametru a trendu tento kraj předstihuje pouze KHK, kde zátěž seniorů 65+ roste denním průměrem + 158/100tis. obyvatel. V obou regionech je patrný impakt tohoto trendu na nemocniční zátěž. K vysokým nárůstům se opět vrátil i Jihomoravský kraj.

Ve srovnání okresů pozorujeme vysoký přírůstek (≥ 150) případů v okresech Praha (952), Ostrava-město (348), Opava (303), Zlín (300), Brno-město (299), Karviná (272), Brno-venkov (245), Frýdek-Místek (241), Liberec (228), Olomouc (223), České Budějovice (223), Vsetín (222), Trutnov (207), Nový Jičín (195), Plzeň-město (187), Kladno (174), Ústí nad Orlicí (170), Cheb (166), Hodonín (162), Přerov (157), Jablonec nad Nisou (152), Svitavy (150).

K půlnoci bylo dosud nahlášeno 79 nových úmrtí, všechna z nemocnic.

Včera bylo nově diagnostikováno 2 024 nových pacientů ve věku 65+ a dále 905 nových pacientů ve věku 75+. Tyto zásahy seniorních skupin jsou hlavním důvodem narůstající zátěže nemocnic a rostoucího počtu hospitalizací.

Nemocniční data ukazují ve shodě s predikcemi denní pozitivní saldo + 100 až + 200 pacientů, a rostoucí počty denních příjmů, - nad celou ČR to k půlnoci činilo více než + cca 600 nových příjmů do nemocnic, z toho cca 430 u pacientů ve věku 65+ a 280 u pacientů ve věku 75+.

Vysoké počty přijatých pacientů jsou z velké části kompenzovány propouštěním - Nemocnice hlásí nárůst počtu případů na celkem 7 267 všech hospitalizovaných pacientů. - upřesním v ranním hlášení z nemocnic.

S úctou L. Dušek



