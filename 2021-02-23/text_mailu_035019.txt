Vážené kolegyně a kolegové, dobrý den – posílám prosím nový report s včerejšími aktualizovanými daty z centrálního systému COVID19/ISIN, aktualizované trendy a přehled dle krajů.

Za včerejší den evidujeme v systému celkem 11 233 nových případů onemocnění COVID-19.  Jde o hodnotu vysokou i v mezi-týdenním srovnání uplynulých 2 týdnů a potvrzující další růst epidemie, byť k počtu zachycených jistě přispěl i velký objem včera realizovaných testů. Reprodukční číslo je na hodnotě 1,15 (95 % interval spolehlivosti 1,14 - 1,16).

V absolutních hodnotách překročily denní hodnotu nárůstu 1000 případů kraje STČ, HMP, KHK a JMK (JMK po určitém období relativně nízkých hodnot). Absolutně nejvyšší hodnotu vykázal kraj Středočeský (+ 1754), navýšil tak i denní průměrný nárůst kalkulovaný v přepočtu na 100tis. obyvatel na hodnotu> 117. Nová data tak potvrzují šíření vysoké úrovně nákazy i v tomto kraji. Nadále je patrný gradient a kontrast mezi více zasaženými regiony Čech a moravskými kraji. V denních průměrných nárůstech nadále vedou kraje KVK, HKK, dále kraje Pardubický, Plzeňský, Liberecký. Zásah potenciálně zranitelných skupin se jeví jako nejvyšší v kraji Karlovarském (průměrný denní nárůst ve věkové kategorii 65+ je > 150 / 100tis. obyv.).

Srovnání krajů dokumentuje následující tabulka

Název kraje

Počet

%

Počet na 100 tis. obyv.

Průměrný denní nárůst za týden celkem na 100 tis. obyv.

/ skupina 65+ na 100 tis. obyv. 65+

Středočeský kraj

1 754

15.6 %

126.6

117.3 / 76.3

Hlavní město Praha

1 251

11.1 %

94.5

89.5 / 61.4

Královéhradecký kraj

1 041

9.3 %

188.7

154.4 / 105.8

Jihomoravský kraj

1 025

9.1 %

86.0

64.7 / 47.8

Plzeňský kraj

974

8.7 %

165.1

148.9 / 100.5

Ústecký kraj

867

7.7 %

105.6

92.0 / 69.4

Pardubický kraj

783

7.0 %

149.8

120.6 / 87.8

Moravskoslezský kraj

751

6.7 %

62.6

55.1 / 45.4

Liberecký kraj

688

6.1 %

155.1

116.5 / 73.1

Olomoucký kraj

621

5.5 %

98.3

63.4 / 42.9

Jihočeský kraj

513

4.6 %

79.6

72.7 / 49.8

Karlovarský kraj

397

3.5 %

134.7

169.2 / 152.2

Kraj Vysočina

308

2.7 %

60.4

58.2 / 40.8

Zlínský kraj

248

2.2 %

42.6

42.2 / 30.7

Neznámo

12

0.1 %

-

-


Ve srovnání okresů vykazují vysoké hodnoty (≥ 200) případů v okresech: Praha (1251), Olomouc (298), Pardubice (296), Plzeň-město (292), Hradec Králové (291), Náchod (276), Kladno (276), Brno-město (271), Liberec (239), Mladá Boleslav (230), Ústí nad Orlicí (212), Mělník (211), Brno-venkov (202).

K půlnoci je evidováno 73 úmrtí, z toho je 73 hlášeno z nemocnic.

Včera bylo nově diagnostikováno 1 622 nových pacientů ve věku 65+ (14,4 % celku) a dále 698 nových pacientů ve věku 75+ (6,2 % celku).  Počty nově nakažených seniorů a potenciálně zranitelných pacientů se tedy po weekendu vrátily k růstovému trendu z minulého týdne.

Zátěž nemocnic: počet nově přijatých byl nahlášen ve výši> 470 (průběžná data: z toho 280 ve věku 65+ a 153 ve věku 75+) - registrujeme celkem 6 573 všech hospitalizovaných pacientů. Celkový počet pacientů narostl jednak z důvodu vysokých příjmů a jednak byly záznamy z některých nemocnic po neděli doplněny.

Nemocniční data budou upřesněna v ranním hlášení z nemocnic.

S úctou L. Dušek

