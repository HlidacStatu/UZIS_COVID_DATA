Vážené kolegyně a kolegové, dobrý den – posílám prosím nový report s včerejšími aktualizovanými daty z centrálního systému COVID19/ISIN, aktualizované trendy a přehled dle regionů.

Za včerejší den evidujeme v systému celkem 823 nových případů onemocnění COVID-19. Hodnota je nedělní, a tedy ji nelze srovnávat s časovými trendy běžných pracovních dní. - i ve srovnání weekendových hodnot ale potvrzuje zpomalování epidemie. Pro srovnání počty záchytů minulý weekend byly 2 204 (sobota) a 996 (neděle).

Hodnota reprodukčního čísla 0,73 a dlouhodobě tak osciluje mezi 0,7 a 0,8. Virová nálož v populaci nadále klesá.

Včera bylo nově diagnostikováno 142 nových pacientů ve věku 65+ (17,3 % celku) a dále 64 nových pacientů ve věku 75+ (7,8 % celku). Počet nově nakažených potenciálně zranitelných pacientů během uplynulého weekendu významně klesl v korelaci s celkovým počtem nově potvrzených případů, - tento trend se také pozitivně projevil v nižších počtech nově přijímaných pacientů v nemocnicích.

Srovnání krajů dokumentuje následující tabulka

SUMARIZACE VÝVOJE V KRAJÍCH



Název kraje

Počet (%)

Počet na 100 tis. obyv.

Průměrný denní nárůst za týden celkem na 100 tis. obyv.

Průměrný denní nárůst za týden ve věku 65+ na 100 tis. obyv. 65+

Moravskoslezský kraj

139 (16.9 %)

11.6

34.9

28.7

Zlínský kraj

108 (13.1 %)

18.5

41.0

32.0

Středočeský kraj

89 (10.8 %)

6.4

25.1

18.0

Hlavní město Praha

85 (10.3 %)

6.4

21.9

15.9

Ústecký kraj

84 (10.2 %)

10.2

37.7

28.6

Jihomoravský kraj

60 (7.3 %)

5.0

26.0

20.2

Olomoucký kraj

46 (5.6 %)

7.3

36.4

23.7

Královéhradecký kraj

43 (5.2 %)

7.8

11.5

7.7

Pardubický kraj

36 (4.4 %)

6.9

32.7

25.9

Kraj Vysočina

36 (4.4 %)

7.1

39.0

29.6

Liberecký kraj

35 (4.3 %)

7.9

26.2

19.9

Jihočeský kraj

28 (3.4 %)

4.3

36.6

25.9

Plzeňský kraj

21 (2.6 %)

3.6

17.5

14.9

Karlovarský kraj

11 (1.3 %)

3.7

9.4

6.4

Neznámo

2 (0.2 %)









Kraje Karlovarský a Královéhradecký již v pozitivním trendu snížily celkovou kumulativním týdenní incidenci pod 100/ 100 tis. obyvatel. Velmi blízko této hranici je klesající zátěž kraje Plzeňského. Naopak zvýšenou zátěž vykazují stále kraje Ústecký, Jihočeský, Zlínský, Olomoucký, Kraj Vysočina - i v těchto krajích ale zátěž klesá.

Ve srovnání okresů včetně Prahy vykazují nejvyšší nové denní záchyty: Praha (85), Ostrava-město (57), Zlín (41), Uherské Hradiště (31), Olomouc (30), Liberec (28), Opava (26), Karviná (25), Jihlava (25), Vsetín (23), Most (22), Praha-východ (20), Ústí nad Labem (19), Brno-venkov (19), Pardubice (19).

K půlnoci evidováno 30 úmrtí, všechna jsou hlášena z nemocnic.

Zátěž nemocnic: počet nově přijatých byl nahlášen ve výši cca 135 pacientů (průběžná data: z toho 78 ve věku 65+ a 46 ve věku 75+). Počet nově přijímaných pacientů tento týden v průměru setrvale klesá. Pokles příjmů do nemocnic v běžných pracovních dnech je významným indikátorem pokračujícího zpomalování epidemie.

Celkem nyní registrujeme 3 913 všech hospitalizovaných pacientů, opět hodnota ukazující na mírný pokles zátěže v průběhu týdne. Celkový počet pacientů z weekendu je vždy částečně nedohlášen a bude nemocnicemi doplněn v pondělí. V pondělí je také nutno počítat s vyššími příjmy do nemocnic - celkové počty hospitalizovaných tedy částečně vzrostou.

Další pokles evidujeme i z jednotek intenzivní péče – zde aktuálně registrujeme cca 962 pacientů na JIP.

Data o hospitalizacích budou upřesněna v ranním hlášení z nemocnic.

S úctou L. Dušek

