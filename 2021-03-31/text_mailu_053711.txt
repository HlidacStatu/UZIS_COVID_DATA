Vážené kolegyně a kolegové, dobrý den – posílám prosím nový report s včerejšími aktualizovanými daty z centrálního systému COVID19/ISIN, aktualizované trendy a přehled dle kraj.

Za včerejší den evidujeme v systému celkem 8 568 nových případů onemocnění COVID-19. Jde o úterní počty potvrzených případů, které jsou typicky nejvyšší za celý týden. I tato hodnota potvrzuje v mezi-týdenním srovnání pokles (minulý týden byl vrchol záchytů na hodnotě 10 966). Celkový trend odpovídá průměrnému poklesu denních počtů potvrzených případů o cca 2 000 - 2 500.

Hodnota reprodukčního čísla zastává pod 1 a odpovídá týdenním poklesům aktuálně je rovno 0,85.

Včera bylo nově diagnostikováno 1 288 nových pacientů ve věku 65+ (15,0 % celku) a dále 468 nových pacientů ve věku 75+ (5,5 % celku). Stále jde o relativně vysoké počty nově nakažených a potenciálně zranitelných pacientů, i když i tyto ale postupně klesají, což se následně jistě projeví v dalším mírném poklesu zátěže nemocnic.

Srovnání krajů dokumentuje následující tabulka

SUMARIZACE VÝVOJE V KRAJÍCH



Název kraje

Počet (%)

Počet na 100 tis. obyv.

Průměrný denní nárůst za týden celkem na 100 tis. obyv.

Průměrný denní nárůst za týden ve věku 65+ na 100 tis. obyv. 65+

Středočeský kraj

1,244 (14.5 %)

89.8

67.7

50.7

Jihomoravský kraj

929 (10.8 %)

77.9

57.4

48.1

Ústecký kraj

907 (10.6 %)

110.5

83.4

70.6

Moravskoslezský kraj

871 (10.2 %)

72.6

55.5

48.2

Jihočeský kraj

818 (9.5 %)

127.0

81.2

61.4

Hlavní město Praha

757 (8.8 %)

57.2

48.5

39.5

Pardubický kraj

539 (6.3 %)

103.1

69.9

49.8

Zlínský kraj

538 (6.3 %)

92.4

58.4

43.0

Kraj Vysočina

453 (5.3 %)

88.9

71.7

50.4

Olomoucký kraj

431 (5.0 %)

68.2

59.8

43.5

Plzeňský kraj

387 (4.5 %)

65.6

56.8

44.0

Liberecký kraj

375 (4.4 %)

84.5

71.1

56.1

Královéhradecký kraj

221 (2.6 %)

40.1

37.4

31.7

Karlovarský kraj

82 (1.0 %)

27.8

22.5

21.6

Neznámo

16 (0.2 %)









Na vrcholu týdne denní přírůstky kalkulované v přepočtu na 100 tis. obyvatel narostly zejména v krajích Ústeckém, Jihočeském a Pardubickém.

Ve srovnání okresů, včetně Prahy, vykazují vysoké absolutní nárůsty počtu případů: Praha (757), České Budějovice (278), Brno-město (221), Zlín (214), Ostrava-město (205), Karviná (188), Olomouc (187), Brno-venkov (184), Frýdek-Místek (184), Litoměřice (182), Pardubice (163), Beroun (153), Liberec (153), Mladá Boleslav (147), Žďár nad Sázavou (143).

K půlnoci je evidován 85 úmrtí, všechna jsou hlášena z nemocnic.

Zátěž nemocnic: počet nově přijatých byl nahlášen ve výši > 440 pacientů –jde o počet vysoký, avšak nižší ve srovnání uplynulých týdnů (průběžná data: z toho 252 ve věku 65+ a 140 ve věku 75+) - registrujeme celkem 7 580 všech hospitalizovaných pacientů.

Průběžná data nemocnic potvrzují pokračující, byť pozvolný, pokles zátěže – celkové počty hospitalizací po "nárazu" v prvním pracovním dni týdne opět klesají. Mírný pokles je patrný i na jednotkách intenzivní péče. Aktuálně registrujeme 1 600 pacientů na JIP.

Data nemocnic budou upřesněna v ranním hlášení po doplnění validací.

S úctou L. Dušek

