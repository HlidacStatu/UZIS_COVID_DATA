Vážené kolegyně a kolegové, dobrý den - posílám prosím souhrnnou prezentaci ke stavu epidemie, aktualizovanou po týdnu + přehled dat o vakcinaci k 26.7. v prezentaci, která shrnuje vývoj dle věkových skupin a krajů.

Stav epidemie je cca stabilizovaný, resp. podobný jako před týdnem. V žádném ze sledovaných ukazatelů nedochází k rizikové eskalaci hodnot, epidemie osciluje kolem 7denních počtů nově nakažených případů 12 - 14/100 tis. obyvatel.

I když je léto, je počet realizovaných testů relativně vysoký a hlavně stabilní v čase (průměrně cca 30tis. PCR testů, cca 46 000 AG testů). Stabilní počet v čase umožňuje relevantně hodnotit vývoj i u ostatních ukazatelů. Relativní pozitivita testů kolísá, ale drží se v bezpečných intervalech pod 4%.

Nadále platí, že vyšší virovou zátěž mají zejména Praha, Středočeský a Plzeňský kraj. Nákaza se šíří zejména mezi nenaočkovanými mladými lidmi nebo lidmi nižšího středního věku. Ale ani v těchto krajích nyní nedochází k růstu epidemie, reprodukční číslo je ve všech třech regionech nižší než 1.

Na okresní úrovni poklesl počet oblastí, kde byl registrován vysoce rizikový růst, aktuálně evidujeme tři okresy s týdenním záchytem počtu pozitivních případů nad 25/100tis. obyvatel a přitom s hodnotou R > 1 nebo blízkou 1:

Klatovy - 37.1; R:0.94

Beroun - 31.1; R:1.07

Kutná Hora - 26.2; R:1.33

Zátěž potenciálně zranitelných skupin obyvatel je dlouhodobě pod kontrolou, nákaza v těchto subpopulacích neeskaluje, a to ani v nejvíce zatížených krajích. Naprostá většina onemocnění má mírný průběh, nepozorujeme tlak na nemocniční péči v žádném z regionů. Počet hospitalizovaných na JIP je dlouhodobě stejný (cca 9 nad celou ČR), mírně narostl celkový počet hospitalizací (na 49 k 27.7.)

S úctou L .Dušek

