Vážené kolegyně a kolegové, dobrý den – posílám prosím nový report s včerejšími aktualizovanými daty z centrálního systému COVID19/ISIN, aktualizované trendy a přehled dle kraj.

Za včerejší den evidujeme v systému celkem 6 865 nových případů onemocnění COVID-19. Počty záchytů postupují v trendu z předchozích týdnů a při předpokládané obdobné testové kapacitě potvrzují pokles epidemie (pro srovnání pondělní hodnoty uplynulých dvou týdnů: 10 653 -> 8 240).

Hodnota reprodukčního čísla odpovídá týdenním poklesům aktuálně je rovno 0,85.

Včera bylo nově diagnostikováno 1 118 nových pacientů ve věku 65+ (16,3 % celku) a dále 428 nových pacientů ve věku 75+ (6,2 % celku).

Srovnání krajů dokumentuje následující tabulka
Název kraje
Počet (%)
Počet na 100 tis. obyv.
Průměrný denní nárůst za týden celkem na 100 tis. obyv.
Průměrný denní nárůst za týden ve věku 65+ na 100 tis. obyv. 65+
Středočeský kraj
962 (14.0 %)
69.5
72.2
53.2
Jihomoravský kraj
760 (11.1 %)
63.8
59.6
49.6
Moravskoslezský kraj
754 (11.0 %)
62.8
57.0
48.8
Olomoucký kraj
735 (10.7 %)
116.3
64.1
46.4
Hlavní město Praha
653 (9.5 %)
49.3
51.1
41.4
Ústecký kraj
621 (9.0 %)
75.6
87.8
71.5
Jihočeský kraj
430 (6.3 %)
66.8
84.8
64.4
Pardubický kraj
412 (6.0 %)
78.8
74.6
55.6
Liberecký kraj
371 (5.4 %)
83.6
76.1
59.7
Plzeňský kraj
340 (5.0 %)
57.6
60.5
46.8
Zlínský kraj
262 (3.8 %)
45.0
57.6
43.7
Královéhradecký kraj
254 (3.7 %)
46.0
41.1
32.7
Kraj Vysočina
242 (3.5 %)
47.5
74.9
55.6
Karlovarský kraj
50 (0.7 %)
17.0
23.7
25.2
Neznámo
19 (0.3 %)




Významně zvýšený denní přírůstek je zaznamenán v Olomouckém kraji, kde překročil 116 případů/100tis. pacientů. OLK je také krajem, kde je velmi vysoká a stále rostoucí zátěž intenzivní péče. Hodnoty v ostatních krajích spíše stagnují – dlouhodobý průměr v denních nárůstech klesá zejména v krajích Čech (KVK, KHK), kde se také již promítá do klesající zátěže lůžkové péče.

Ve srovnání okresů, včetně Prahy, vykazují vysoké absolutní nárůsty počtu případů: Praha (653), Olomouc (324), Brno-město (188), Karviná (184), Frýdek-Místek (181), Hodonín (180), Přerov (168), Děčín (166), Ostrava-město (165), České Budějovice (152), Prostějov (150), Mladá Boleslav (140), Praha-východ (137), Česká Lípa (135), Kladno (132).

K půlnoci je evidován85 úmrtí, 84 je hlášeno z nemocnic.

Zátěž nemocnic: počet nově přijatých byl nahlášen ve výši > 506 pacientů –jde o počet vysoký, avšak nižší ve srovnání ze začátku uplynulých týdnů (průběžná data: z toho 310 ve věku 65+ a 141 ve věku 75+) - registrujeme celkem 7 624 všech hospitalizovaných pacientů.

Pondělní data z nemocnic vždy přinášejí určité navýšení počtů, protože jednak dochází k zpětnému dohlášení počtů hospitalizovaných z neděle a jednak se při startu nového týdne navyšují počty nově přijímaných pacientů.

Z dat avšak vyplývá velmi pozitivní trend: nerostou počty pacientů vyžadující intenzivní péči – aktuálně registrujeme 1 606 pacientů na JIP.

Data nemocnic budou upřesněna v ranním hlášení po doplnění validací.

S úctou L. Dušek

