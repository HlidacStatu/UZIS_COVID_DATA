Vážené kolegyně a kolegové, dobrý den, v přílohách prosím posílám aktualizovaná hlášení z nemocnic, přehledy dle krajů a jednotlivých zařízení.

Přiložené reporty shrnují data za pondělí, kdy vždy dojde po weekendu k navýšení počtu příjmů do nemocnic a také k částečnému dohlášení záznamů za neděli. To se stalo i včera a celkový počet hospitalizací je dohlášen ke stavu 7 624, což je hodnota zvýšená oproti weekendu, avšak nižší než průměrné hodnoty minulého týdne.

  *    v řadě regionů dochází již k poklesu hospitalizovaných, nicméně na celorepublikové úrovni to není plně patrné, protože zejména v krajích na východě země stále ještě doznívá vlna nárůstu epidemie (vysoké až rostoucí hodnoty vykazuje zejména OLK, MSK, z českých regionů Ústecký kraj)
  *   včera bylo nově přijato k hospitalizaci + 546 pacientů, avšak počty propouštěných začínají postupně převažovat (propuštěno 579 pacientů) a zátěž začíná celkově pomalu klesat

Významným signálem započatého poklesu zátěže jsou klesající počty pacientu na JIP – celkem je registrováno 1 606 pacientů na intenzivní péči, z toho 826 x UPV a 26 x ECMO.

Níže je prosím celkový souhrn v číslech

S úctou L. Dušek



Celkový souhrn situace v ČR

• Celkem hospitalizovaných bylo včera 7 624.

• Hospitalizovaní tvoří 5,3 % z celkem pozitivních.

• Těžký průběh onemocnění a na JIP je hlášeno u 1 606 osob, 826x UPV, 26x ECMO.

• Podíl osob v těžkém stavu z celkového počtu hospitalizovaných je 22,6 %.

• Potvrzeno 84 úmrtí. průměrný věk zemřelých je 76 let.


Nově přijatí a propuštění pacienti

• Celkem 546 nově přijatých pacientů.

• Průměrný věk nově přijatých pacientů činí 66 let.

• Těžký stav je hlášen u 51 nově přijatých pacientů, stav střední je hlášen 311x.

• Nejvíce příjmů bylo v následujících krajích: ULK(96), MSK(84), JMK(73).

Dne 29.3. bylo propuštěno 579 pacientů


Zátěž dle krajů a nemocnic

• Nejvíce pacientů je v následujících krajích (z toho na JIP): HMP 1051 (271), JMK 954 (205), MSK 871 (166).

• UPV potřebuje nejvíce pacientů v HMP 1051 (122), JMK 954 (112), MSK 871 (80).

• ZZ s více jak 70 pacienty:

Fakultní nemocnice Plzeň (202), Fakultní Thomayerova nemocnice (197), FN Na Bulovce (195), Nem. Pardubického kraje, a.s., Pardubická nem. (186), Nemocnice České Budějovice, a.s. (184), Fakultní nemocnice v Motole (183), Fakultní nemocnice Brno (181), KZ, a.s., Masarykova nem. Ústí n. L., o.z. (161), Fakultní nemocnice Královské Vinohrady (153), Krajská nemocnice T. Bati, a. s. (146), Fakultní nemocnice Ostrava (130), Fakultní nemocnice Hradec Králové (124), Městská nemocnice Ostrava, příspěvková organizace (120), Fakultní nemocnice Olomouc (117), Všeobecná fakultní nemocnice v Praze (113), Krajská nemocnice Liberec, a.s. (112), KZ, a.s., Nemocnice Most, o.z. (110), Slezská nemocnice v Opavě, příspěvková organizace (102), Nemocnice Nové Město na Moravě, p.o. (100), Nemocnice Tábor, a.s. (98), Nemocnice Břeclav, příspěvková organizace (97), Oblastní nemocnice Kolín, a.s. (96), Nemocnice Strakonice, a.s. (96), Nemocnice Jindřichův Hradec, a.s. (95), Nemocnice Znojmo, příspěvková organizace (94), Fakultní nemocnice U sv. Anny v Brně (92), KZ, a.s., Nemocnice Děčín, o.z. (89), ÚVN - Vojenská fakultní nemocnice Praha (86), Uherskohradišťská nemocnice a.s. (84), Nemocnice Vyškov, příspěvková organizace (83), Nemocnice Jihlava, příspěvková organizace (82), Oblastní nemocnice Kladno,a.s. (81), Nemocnice Jablonec nad Nisou, p.o. (80), Nemocnice s poliklinikou Česká Lípa, a.s. (77), Oblastní nemocnice Příbram, a.s. (76), KZ, a.s., Nemocnice Chomutov, o.z. (76), KZ, a.s., Nemocnice Teplice, o.z. (73).

