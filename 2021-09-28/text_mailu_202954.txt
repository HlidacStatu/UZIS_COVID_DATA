Vážené kolegyně a kolegové, dobrý den,
posílám prosím pro informaci aktualizované reporty shrnující vývoj zátěže nemocnic.

Závěry jsou zatím stále pozitivní, ačkoli počty hospitalizovaných v mezitýdenním srovnání rostou a zejména 27.9. došlo k nadprůměrnému počtu příjmů pacientů s COVID-19. Trend ale zatím není v žádném z regionů eskalační a denní příjmy pacientů s COVID v těžkém stavu jsou nad celou ČR v nízkých jednotkách. Je patrný silný ochranný efekt vakcinace bránící těžkému průběhu nemoci.

  *   na JIP k 28.9. nemocnice registrují 47 paceintů s COVID-19, 23 z nich je na vysoce intenzivní podpoře dýchání, a cca 78% z nich nejsou očkovaní
  *   Registrujeme velmi nízkou mortalitu související s COVID, týdně velmi nízké jednotky zemřelých.

Nově jsou doplněny přiložené grafické reporty KKIP02 a 03 (celá ČR i jednotlivé regiony)-> jsou v nich tabulky, kde naleznete vývoj počtu hospitalizací vs. očkování, tedy kolik % z nově hospitalizovaných je neočkovaných, kolik má očkování dokončené, kolik z nich je 65+ apod.
DATA JSOU TÉMĚŘ NEMĚNNÁ PROTI AKTUALIZACI PŘED TÝDNEM A UKAZUJÍ NA VYSOKÝ OCHRANNÝ EFEKT VAKCINACE.

  *   Pro celou ČR a všechny hospitalizace takto data ukazují, že mezi nově hospitalizovanými pacienty (celkové počty zatím za září) bylo cca 70 - 75% neočkovaných nebo s nedokončeným očkováním, zatím za září cca 28% byli pacienti > 14 dní po dokončení očkování, z toho 86% věk 65+, často velmi seniorní, polymorbidní
  *   Pro celou ČR a hospitalizace na JIP takto data ukazují, že v těžkém stavu bylo hospitalizováno > 70% neočkovaných nebo s nedokončeným očkováním, cca 28% byli pacienti > 14 dní po dokončení očkování, z toho 80% věk 65+, často velmi seniorní, polymorbidní

Posílám dále pravidelně aktualizovaný soubor "KKIP01 - Risk mapping týdenní", který shrnuje rizikovou analýzu aktuálního prevalenčního poolu a odvozuje z toho krátkodobou pravděpodobnostní predikci počtu nových hospitalizací s COVID-19 v následujících 10 - 14 dnech (provedeno pro kraje, i pro jednotlivé okresy).

  *   Minulý týden tato data ukazovala na cca 200 nových hospitalizací celkem v dalších cca 10 dnech, přičemž denní příjmy byly predikovány v počtu až 20. Realita v uplynulých 10 dnech byla zatím 182 všech příjmů pacientů s COVID, z toho nově na JIP bylo přijato 31 pacientů. Podíl nových hospitalizovaných pacientů s těžkým průběhem nemoci se tak drží na cca 20%, což platilo i v jarním období 2021.

Nová data v souboru KKIP01 ukazují k 28.9. 2021:

  *   za posledních cca 14 dní evidujeme v prevalenci cca 487 nově nakažených osob ve věkové třídě 65+ (je patrný mezitýdenní nárůst, v minulém hlášení bylo ve 14denní prevalenci 393 pozitivních 65+) a cca 215 osob ve věku 75+ (v minulém hlášení bylo ve 14denní prevalenci 168 pozitivních 75+) -> tyto počty se ale začaly již na počátku září zvyšovat
  *   predikce ze stavového modelu: v dalších 10–14 dnech očekáváme minimálně cca 240 nových hospitalizací (horní hranice rizikového odhadu až 330), což znamená, že průměrní denní příjmy nad celou ČR se mohou pohybovat kolem hodnoty 20 a vyšší.  V žádném z regionů není predikována riziková eskalace počtu hospitalizovaných v těžkém stavu.

Soubor nemocnice-zatez-kraje shrnuje vývoj obložnosti různých typů lůžek a celkovou zátěž nemocnic v ČR a v jednotlivých krajích.

Soubor "variantní predikce" je zkrácenou prezentací popisující možné rizikové faktory dalšího vývoje a projekci scénářů populačních predikcí do možného vývoje zátěže nemocnic

  *   Stávající vývoj plně odpovídá scénáři, který je označen za "realistický", stále ale nejde o rizikovou eskalaci trendů - to platí pro všechny regiony
  *   V prezentaci je i srovnání září 2020 -> 2021

S úctou

L. Dušek

