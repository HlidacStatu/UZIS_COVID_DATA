Vážené kolegyně a kolegové, dobrý den – posílám prosím nový report s včerejšími aktualizovanými daty z centrálního systému COVID19/ISIN, aktualizované trendy a přehled dle regionů.

Za včerejší den evidujeme v systému celkem 3 697 nových případů onemocnění COVID-19. Počet záchytů opět klesá, mírně pod úroveň pondělí tohoto týdne a potvrzuje tak fakt, že úterní hodnoty jsou vždy v týdnu nejvyšší. Odpovídající hodnota z minulého týdne byla 5 274.

Časový posun postupně vyřazuje zkreslující vliv Velikonoc ve výpočtech, které vyžadují zpětné referenční časové okno. Hodnota R počítaná ze 7denního časového okna je 0,92. Pokud vezmeme okno 14denní, je odhad 0,81. Je evidentní, že epidemie dále zpomaluje.

Včera bylo nově diagnostikováno 581 nových pacientů ve věku 65+ (15,7 % celku) a dále 233 nových pacientů ve věku 75+ (6,3 % celku). I tyto sledované kohorty pacientů ukazují sestupný trend, v korelaci s celkovými počty.

Srovnání krajů dokumentuje následující tabulka

SUMARIZACE VÝVOJE V KRAJÍCH



Název kraje

Počet (%)

Počet na 100 tis. obyv.

Průměrný denní nárůst za týden celkem na 100 tis. obyv.

Průměrný denní nárůst za týden ve věku 65+ na 100 tis. obyv. 65+

Moravskoslezský kraj

562 (15.2 %)

46.8

40.3

33.3

Středočeský kraj

438 (11.8 %)

31.6

29.8

21.8

Ústecký kraj

354 (9.6 %)

43.1

44.9

37.4

Hlavní město Praha

351 (9.5 %)

26.5

26.2

20.3

Jihomoravský kraj

347 (9.4 %)

29.1

31.3

23.5

Olomoucký kraj

325 (8.8 %)

51.4

45.7

31.6

Jihočeský kraj

283 (7.7 %)

43.9

44.5

31.0

Kraj Vysočina

277 (7.5 %)

54.3

49.4

34.9

Zlínský kraj

271 (7.3 %)

46.5

46.1

35.6

Pardubický kraj

180 (4.9 %)

34.4

39.6

29.9

Liberecký kraj

110 (3.0 %)

24.8

34.4

26.5

Plzeňský kraj

90 (2.4 %)

15.3

22.4

16.6

Královéhradecký kraj

87 (2.4 %)

15.8

14.8

10.8

Neznámo

13 (0.4 %)







Karlovarský kraj

9 (0.2 %)

3.1

12.9

10.7



Rozdíly mezi kraji se v čase postupně snižují, průměrné denní přírůstky kalkulované týdně a přepočítané na 100 tis obyvatel  klesají dlouhodobě v celé ČR. V tomto parametru již žádný z regionů nepřekračuje hodnotu 50/100 tis,. obyv. , některé regiony se již dostávají pod kumulativní hranici 100/100 tis. za 7 dní  - KVK, HKK.


Ve srovnání okresů, včetně Prahy, vykazují vysoké absolutní nárůsty počtu případů: Praha (351), Olomouc (158), Ostrava-město (145), Zlín (109), Karviná (107), Vsetín (104), Frýdek-Místek (96), České Budějovice (84), Žďár nad Sázavou (82), Opava (81), Děčín (79), Brno-město (75), Přerov (75), Nový Jičín (71), Jihlava (70).

K půlnoci je evidováno 45 úmrtí, 43 je hlášeno z nemocnic.

Zátěž nemocnic: počet nově přijatých byl nahlášen ve výši cca 265 pacientů (průběžná data: z toho 163 ve věku 65+ a 86 ve věku 75+). Počet nově přijímaných pacientů tento týden průměrně kolem hodnoty 300 denně a nadále postupně klesá.

Celkem nyní registrujeme 4 888 všech hospitalizovaných pacientů, opět hodnota ukazující na mírný pokles zátěže v průběhu týdne. Další mírný pokles evidujeme i z jednotek intenzivní péče – zde aktuálně registrujeme cca 1 131 pacientů na JIP.

Data o hospitalizacích budou upřesněna v ranním hlášení z nemocnic.

S úctou L. Dušek

