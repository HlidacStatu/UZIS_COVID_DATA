Vážené kolegyně a kolegové, dobrý den - posílám prosím ranní hlášení z nemocnic, v přílohách souhrnné reporty včetně přehledu zátěže nemocnic po zařízeních a po krajích.

Celkový počet hospitalizací klesá, i když níže uvedený aktuální počet hlášený za pondělí (5 852) je mírně vyšší než weekendové hodnoty (o weekendu klesly počty až k 5 600). Celkové počty nových příjmů jsou těsně pod 400 a pohybují se tedy na spodní hraně predikcí z minulého týdne - toto vše jsou indikátory i dalšího poklesu celkové zátěže.

Rovněž počty pacientů na JIP klesají, i když zde je rychlosti poklesu menší - aktuální počet je 1023, z toho 509 UPV a 17 ECMO. Stále relativně vysoké počty na intenzivní péči jsou důsledkem denního počtu nově nakažených potenciálně zranitelných pacientů (v pracovních dnech stále > 1200).

Týdenní poklesy v klíčových počtech pacientů na lůžkách jsou následující:

  *   celkový počet pacientů klesl o 1060 za 7 dní, tj. cca 150 denně
  *   počet pacientů na JIP klesl o 131 za 7 dní, tj. cca 20 denně
  *   počet pacientů na vysoce intenzivní péči klesl o 73 za 7 dní, tj. cca 10 denně

Při této dynamice vývoje (pokud se nic zásadního nezmění v populačním šíření nákazy, nedodržování opatření, nárůst mobility obyvatel, šíření nové mutace, ...) lze podle predikčního modelu očekávat pokles pod 4000 všech hospitalizací za cca 2 týdny, žádoucí pokles počtu pacientů na JIP pod 500 za cca 3 týdny. (stavový prediktivní model)

Níže je prosím celkový souhrn hodnot v číslech

S úctou L. Dušek



Celkový souhrn situace v ČR:

  *   Celkem hospitalizovaných bylo dnes 5 852.
  *   Hospitalizovaní tvoří 5,9 % z celkem pozitivních.
  *   Těžký průběh onemocnění a na JIP je hlášeno u 1 023 osob, 509 UPV, 17x ECMO.
  *   Podíl osob v těžkém stavu z celkového počtu hospitalizovaných je 17,0 %.
  *   Potvrzeno 62 úmrtí. Průměrný věk 79 let



 Nově přijatí a propuštění pacienti:

  *   Celkem 398 nových příjmů, průměrný věk 69 let, těžký stav je hlášen 21, jinak převažuje stav střední (234).
  *   Nejvíce příjmů bylo v MSK (61), JMK (51), HKK (42).
  *   25.1. bylo nahlášeno propuštění 406 pacientů



Zátěž dle krajů a nemocnic:

  *   Nejvíce pacientů je v JMK (747-> z toho na JIP 141), v HMP (692 -> z toho na JIP 137) a MSK (675 -> z toho na JIP 108).
  *   UPV potřebuje nejvíce pacientů v JMK (83), MSK (57), HMP (56).
  *   Nejvíce pacientů je v nemocnicích (>70): Fakultní nemocnice Hradec Králové (168), Fakultní Thomayerova nemocnice (142), Fakultní nemocnice Brno (141), Krajská nemocnice T. Bati, a. s. (140), Fakultní nemocnice Plzeň (139), FN Na Bulovce (127), Krajská nemocnice Liberec, a.s. (122), Nem. Pardubického kraje, a.s., Pardubická nem. (121), Fakultní nemocnice v Motole (117), Oblastní nemocnice Náchod a.s. (116), Městská nemocnice Ostrava, příspěvková organizace (106), Fakultní nemocnice Olomouc (104), Fakultní nemocnice Královské Vinohrady (97), Fakultní nemocnice U sv. Anny v Brně (94), Fakultní nemocnice Ostrava (94), Nemocnice České Budějovice, a.s. (93), KKN a.s., Nemocnice Karlovy Vary (88), Slezská nemocnice v Opavě, příspěvková organizace (77), Nemocnice Znojmo, příspěvková organizace (75), Nemocnice Tábor, a.s. (74), Oblastní nemocnice Trutnov a.s. (74).



Dostupné kapacity dle dispečinku IP:

  *   UPV - volná kapacita (798 lůžek), tj, 34,8 % celku, ECMO - volná kapacita (38 přístrojů), tj. 46,9 % celku.
  *   JIP lůžka: volná kapacita COVID+ 228 lůžek (+ volná kapacita pro COVID- pacienty 529 lůžek).
  *   Stand. lůžka s O2: volná kapacita COVID+ 1 172 lůžek (+ volná kapacita pro COVID- pacienty 4 633 lůžek).

