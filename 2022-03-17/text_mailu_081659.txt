Vážené kolegyně a kolegové, dobrý den - posílám prosím týdenní souhrnnou prezentaci ke stavu epidemie + aktualizované přehledy a reporty z hlášené zátěže nemocnic - soubory KKIP01 - KKIP03.

Shrnutí stavu epidemie je uvedeno v samotné prezentaci a v podstatě se neliší od textů, které jsem k tomu posílal v neděli odpoledne. Velmi stručně v bodech lze situaci charakterizovat takto:

  *   pokles virové zátěže se zastavil, ale zatím se neobrací k významnému růstu
  *   v populaci se při dané stagnaci stále udržuje vysoká prevalence aktivních nákaz, vývoj je obdobný jako ve většině zemí EU a nelze vyloučit do konce března i další nárůst v ukazatelích populační zátěže - šíření nákazy významně souvisí se subvariantou BA.2
  *   stagnace zátěže je patrná ve všech věkových kategoriích a populačních třídách dle rizika, včetně seniorní populace. Ve věkové kategorii 65+ se 7denní záchyty nákazy stále drží nad 400/100 tis. obyvatel a relativní pozitivita indikovaných testů nad 30%
  *   denně je průměrně diagnostikováno více než 250 - 300 potenciálně zranitelných osob, které nejsou nijak imunitně chráněny, nejsou očkovány - tyto nákazy stále představují téměř 3/4 nejtěžších onemocnění léčených na jednotkách JIP (UPV/ECMO)

Denní hodnocení trendů je mezi týdny dobře srovnatelné, počet prováděných testů i struktura testovaných jsou poměrně stabilizované. Denní počty se ustálily na cca 30tis. PCR testů a cca 7 - 8 tis. AG testů.

Počet provedených (nahlášených) testů

Za 16. 03. 2022

Počet otestovaných osob*

Za 15. 03. 2022

Počet otestovaných osob*

PCR testů

23 426



29 226



Antigenní (Ag) testy

6 033

28 768

6 663

35 157

Diagnostické a klinické indikace testů tvoří dlouhodobě cca 35% celkového objemu, epidemiologické indikace potom necelou čtvrtinu. Ani při současném zastavení poklesu zátěže nenarůstají počty testů z klinické a diagnostické indikace, což je jeden z nepřímých důkazů, že se nezhoršují zdravotní dopadu nákazy. Podíl symptomatických nákaz dlouhodobě osciluje mezi 45% - 50%.

Relativní pozitivita testů se stále drží na velmi vysokých hodnotách, což je silný indikátor vysoké prevalence aktivních nákaz.

Relativní pozitivita testů dle indikace testu

Za 16. 03. 2022

Za 15. 03. 2022

7denní průměr k 16. 03. 2022

Diagnostická indikace

37,3%

37,7%

36,7%

Epidemiologická indikace

25,9%

25,2%

22,1%

Preventivní a plošné testování

23,3%

25,8%

19,9%

Soubory KKIP01 - KKIP03 v příloze mailu ukazují, že zdravotní dopad do nemocnic není rizikový, z dlouhodobého hlediska počty hospitalizovaných pomalu klesají. Aktuálně počty kolísají kolem hodnoty 2000 - 2200 (celkové počty hospitalizací) a cca 180 - 220  (lůžka JIP). Nízká zátěž nemocnic je hlášena za všech regionů.

Zátěž nemocnic lze shrnout takto:

  *   celkové počty příjmů vystoupaly 14.3. na 373 a 15.3. na 327, dlouhodobý průměr se tedy stále drží nad 250
  *   na JIP je průměrně přijímáno denně 25 pacientů, opět je to počet stabilní již více než 10 dní
  *   v posledních dnech byl největší počet léčených na JIP nahlášen v pondělí 14.3.: 195 pacientů
  *   na UPV/ECMO je dlouhodobě léčeno méně než 70 pacientů.

S úctou

L. Dušek








